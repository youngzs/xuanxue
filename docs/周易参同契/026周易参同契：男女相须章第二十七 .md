男女相须章第二十七 

坎男为月，离女为日，日以施德，月以舒光，月受日化，体不污伤。日失其契，阴侵其明，晦朔薄蚀，掩冒相倾，日消其形，阴凌灾生。男女相胥，含土以滋，雌雄错杂，以类相求。金化为水，水性周章，火化为土，水不得行。男动外施，女静内藏，溢度过节，为女所拘。魄以钤魂，不得淫奢。不寒不暑，进退和时，各得其和，俱吐政符。 

