卷之二喘症

短气

出处：类证治裁--〔卷之二喘症〕

 

名词解释：呼吸促而不能续，似喘而无痰声，其症有二，一属支饮，金匮云，短气有微饮，当从小便去之，(苓桂朮甘汤主之，肾气汤亦主之)盖呼气短，（用苓桂朮甘汤）以通其阳，阳气通，则小便能出矣，吸气短，（用肾气汤）以化其阴，肾气化，则小便之关门利矣，一属气虚，东垣云，肺主诸气。

短气者，五脏之气皆不足，而阳道不行也，气短小便利者，（四君子汤去茯苓，加黄耆）如腹中气不转者，（倍甘草）肺气短促，（倍人参，加白芍）使肝胆之邪不敢犯之，若失血后，阴火上乘，短气不足以息，或肾虚发热唾痰者。（生脉散加当归、黄、生地） 

少气

出处：类证治裁--〔卷之二喘症〕

 

名词解释：气少不足以言，经云，怯然少气，是水道不行，形气消索也，又曰，言而微，终日乃复言者，此夺气也，又曰，脾脉搏坚而长，其色黄，当病少气，（独参汤，生脉散，保元汤，异功散） 

逆气

出处：类证治裁--〔卷之二喘症〕

 

名词解释：气上逆不得卧，而息有音，经曰，胃者六腑之海，其气下行，阳明脉逆，不得从其道，故不得卧而息有音也，起居如故，而息有音者，肺之络脉逆也，络脉不得随经上下，故留经而不行，络脉之病人也微，故起居如故而息有音也，其不得卧卧则喘者，是水气之客也，水者循津液而流，肾为水脏，主津液，主卧与喘也，治阳明之气逆，（四磨汤，七气汤）治肺络之气逆，(杏子汤，小青龙汤，越婢汤，苏子降气汤）治肾气之逆，（麻黄附子细辛汤，肾气汤，灵砂丹）

