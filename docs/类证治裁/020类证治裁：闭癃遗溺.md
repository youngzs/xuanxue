卷之七闭癃遗溺

胞痹

出处：类证治裁--〔卷之七闭癃遗溺（附胞痹）〕 

名词解释：胞居膀胱之中，受气化以藏溺出溺者也。

（经曰，胞移热于膀胱，盖膀胱内别有胞，得气化而为溺以出也）若气痹不通，必由膏梁积热于上，作强伤精于下，湿热乘虚，结于胞中，故痹也，经曰，胞痹者，小腹膀胱，按之内痛，若沃以汤，濇于小便，上为清涕，盖以膀胱既虚，不能上吸肺气，肺气不清，不能下通水道，所以痹塞不利，得热汤之助，则小便濇濇微通，其气循经蒸发，肺乃暂开。

清涕亦得上泄矣，条其治法，由膀胱伤湿，致痹而溺濇者，（肾着汤加萆薢）由实热致痹而溺痛者，（葵子丸）由湿热致痹而溺不利者，（肾沥汤）由虚寒致痹而溺闭者，（巴戟丸）其艰濇如淋不痛者，非胞病，属肾阴虚，（六味丸加肉苁蓉、鹿茸）其老人精气已衰，犹不绝欲，小便濇痛，少腹胀闭，牵引谷道者，（肾气丸）昼苦溺濇，夜则遗溺者，属肾气大亏。

（地黄饮子）其膀胱气坠，溺道不爽者，（补中益气汤）石顽有治胞痹案数则，医者忽之，今特标为论焉。

