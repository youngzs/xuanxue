卷之四霍乱

吐利

出处：类证治裁--〔卷之四霍乱〕

 

名词解释：夏月泄泻，或呕吐，（生姜汁调天水散，）冒暑腹痛，呕泻转筋，（木瓜、吴萸、食盐各半两，同炒煎汤，温服）吐利头痛，身热而渴，（五苓散）吐利口干，烦渴引饮，（麦门冬饮）吐利虚烦不眠，（参胡三白汤）异乡初到，不伏水土，吐利。（加减正气散）

干霍乱

出处：类证治裁--〔卷之四霍乱〕

 

名词解释：上不得吐，下不得泻，胸腹搅痛，乃土郁不能发泄，或宿食与寒气交搏而成，盖邪浅易得吐利，邪深则阴阳格拒，气道不通，不速治，多致暴死，急于委中穴刺出血，先用（盐汤探吐，或热童便和烧盐少许，三饮三吐）宣提其气，但清气得升，则浊气可降而出，治宜温中破气散滞之剂，内用（排气散加减，或神香散，七气汤）外以（吴萸、青盐各两许，略研，炒热熨脐下）。

如小便不通，（冬葵子汤）二便不通，（厚朴汤）或已得吐泻，症势略定，（宜二陈汤，藿香散）凡霍乱初定，不可急与粥汤，恐邪滞未尽复聚，且胃气逆，不能和降也。

转筋

出处：类证治裁--〔卷之四霍乱〕

 

名词解释：千金方曰，阳明属胃大肠，以养宗筋，吐泻津液暴亡，宗筋失养，轻者两脚转筋而已，重者遍体转筋入腹，手足逆冷，危甚风烛矣，食猝间急以盐填脐中，炮艾不计壮数，虽已死，胸有暖气者立醒，急用（木萸散，木瓜、食盐、吴萸各五钱，同炒，再加茴香、苏叶、甘草、煎服，捣蒜涂两足心）虽昏危转筋入腹亦效。

