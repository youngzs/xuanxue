《论兄弟姊妹》

比肩者，兄弟也。

且如，甲见甲为兄，乙为弟妹；寅卯亦然。

见庚则克兄，见辛则伤弟。

甲木旺相，兄姊争财；甲乙寅卯既多，则兄弟姊妹夺财不和，争斗是非。

见己合甲，兄姊不正。

见庚，弟妹不正。

如见杀多，乙木得局，是杀合会乙木而伤甲；此兄不若弟之福，借弟之力而加恃。

甲木寅月，乙木受制，主兄旺弟衰。

其余和顺不睦，但以八字休旺死绝推之，无不应验矣！

