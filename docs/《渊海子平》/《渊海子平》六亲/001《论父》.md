《论父》

偏财是父，乃印绶之官星也。

如甲日以戊为父，再见甲寅字、或木局全、或临死绝冲刑之地，主克父也；不然，主离异不睦、或疾病残伤。若得庚字申字救，庶无大害。

如甲旺戊衰，亦主有疾少靠。

如戊临生旺、贵人、天月德地，亦主有贵；更得丙丁生助，享父之福无穷。

如临杀地，父死他乡。

居衰败受制之处、墓绝之地，主父平常，不得父力也。

