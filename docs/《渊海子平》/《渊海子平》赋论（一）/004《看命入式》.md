《看命入式》

五行提纲，凡看命排下八字，以日干为主。

取年为根，为上祖财产，知世运之盛衰。

取月为苗，为父母，则知亲荫之有无。

日干为己身，日支为妻妾，则知妻妾之贤淑。

时为花实，为子息，方知嗣续之所归。

法分月气深浅，得令不得令。

年时露出财官，须要身旺；如身衰财旺，但多反破财伤妻。

身旺财多财亦旺，财多称意。

若无财官，次看印绶得何局式，吉凶断之。

学者不可拘执，而不知通变也。

