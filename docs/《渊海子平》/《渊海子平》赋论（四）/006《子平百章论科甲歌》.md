《子平百章论科甲歌》

魁罡岁驾五经名，甲旺提纲榜眼清；火明木秀从魁印，金白水清甲第新。

重迭玉堂登紫阁，调和木火贯黄金；木生春令逢伤食，甲宿文场义理深。

财印两轻官杀足，甲第连科一举成；根苗天乙俱榜眼，为魁木火定解英。

相涵金水亲黄榜，递互丙丁侍紫宸；金水秋气炎方取，魁星官杀贵分明。

杀重身轻休道弱，如逢印绶作魁星；谁知识此分高下，熟记犹如徐子平。

