外十八格《玄武当权格》

且如壬癸二日生，值寅午戌火局为财，辰戌丑未为官是也！正是壬寅壬午壬戌、癸巳癸未癸丑是也。

忌冲破身弱，则不吉。

壬癸属水，故为“玄武”；但得火局，故曰“当权”。无非水火既济之功，理而已矣，夫何异哉！

得斯道者，主人性格温和、有智慧、有礼貌、面带赤黑、威而不猛。

遇刑冲，或岁运见之，则不利矣！

玄武当权玵入神，日干壬癸坐财星；官星若也居门户，无破当为大用人。

壬癸名为玄武神，财官两见始成真；局无冲破当清贵，辅佐皇家一老臣。

