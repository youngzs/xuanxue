内十八格《六乙鼠贵格》

此格以子暗合巳，巳动合申；庚禄居申，则用庚官，得引出庚金用事。喜子亥卯时为妙。

忌巳刑寅，无冲害伤破子乙二字，及无财星，即“六乙日子时”。

元有官星论，忌寅午戌冲，见庚辛申酉丑字，有一位则减分数，岁君同；亦忌月通财官，六格不用，大运亦然。

阴木逢阳亥子多，多为聚贵福嵯峨；柱中只怕南离位，困苦伤残怎奈何。

乙日生人得子时，名之聚贵最为奇；切嫌午字来冲破，辛酉庚申总不宜。

乙日须逢丙子时，如无午破贵尤奇；四柱忌逢申酉丑，若无官杀拜丹墀。

六乙鼠贵在生时，杀官冲破不相宜；月中通得真三木，方定当生利禄奇。

六乙生人时遇鼠，官星又带复如此；庚辛申酉马牛欺，一位逢之为丐子。

