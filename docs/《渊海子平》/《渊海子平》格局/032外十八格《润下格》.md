外十八格《润下格》

且如壬癸日要申子辰全，或亥子丑全是也！忌辰戌丑未官乡，喜西方运。不宜东南，怕冲克；岁运同。

：此命得申子辰全，亥子丑水乡浑然；庚辛又生，湛然福量，福量广阔，真富贵之人也。

润下者，天干地支浑是水，如湖海汪洋，耫以无际。

主人清秀量洪；倘遇土运，必主淹滞。

若生于冬月，又为奇特者也。

天干壬癸喜冬生，更值申辰会局成；或是全归亥子丑，等闲平步上青云。

壬癸生临水局中，汪洋一会向流东；若然不遇堤防土，金紫荣身位至公。

