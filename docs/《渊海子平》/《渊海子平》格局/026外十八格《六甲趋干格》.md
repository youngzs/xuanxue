外十八格《六甲趋干格》

干为亥宫，六甲日生，亥多者是！有官杀，非此格。

且如六甲日生，柱中要亥字多，乃为天门之位，北极之垣，甲木赖之以长。如人以甲日生亥字多者，自然富贵矣；忌巳字冲之。

此论甲禄在寅，寅与亥合，谓之合禄；忌见财星，及寅巳二字，岁运亦同。

甲日生人遇亥时，甲趋干格最相宜；岁运若逢财旺处，官灾祸患共来齐。

