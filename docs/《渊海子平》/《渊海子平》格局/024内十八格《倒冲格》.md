内十八格《倒冲格》

凡四柱中元无官星，方用此格！

以丙日为主，用午字冲子中癸水，丙日得官星；不论合。若四柱有未字，则午不能去冲矣！大忌癸字并子字，则减分数，岁君大运亦然。

丙日须逢午字冲，午能冲子吉相逢；不须论合干嫌水，子癸相逢再见凶。午冲子癸是官星，功名荣达显神京；最忌未宫相伴合，平生虚利又虚名。

