内十八格《归禄格》

此格假令六甲日生人得寅时，谓之归禄；盖日禄在寅，余皆仿此。但四柱全不见官杀，见之则难归矣！

喜行身旺运，兼行食神伤官财运，亦可发福；怕冲破。

归禄逢财名利全，干头不忌透财源；身强无破平生好，大怕行来遇比肩。

日禄归时要旺宫，食神喜遇怕刑冲；伤官嫌入伤财运，官不高兮财不丰。

日禄归时格景良，怕官嫌杀喜身强；若见比肩分劫禄，刑冲破害更难当。

青云得路禄归时，凡命逢之贵且奇；四柱无冲官不至，少年平步上云梯。

