《拱禄拱贵格诗诀》

拱禄拱贵格希奇，遇者腰悬衣紫衣；只怕刑冲并克破，应嫌七杀月年随。所拱之位怕填实，又怕伤官在月支；阳刃重重来格破，如无此破贵无疑。

拱禄拱贵格中稀，也须月令看支提；提纲有用提纲重，月令无官用此奇。

癸日癸时逢亥丑，名为拱禄福重重；若无官杀来冲坏，雁塔题名有路通。

两绊本身非是我，拱藏一位虚中好；不宜填实见官星，更忌官星当克破。

甲寅甲子拱辛官，壬辰壬寅拱贵看；日遇甲申时甲戌，戊申戊午桂生香。

看来辛丑逢辛卯，乙未乙酉格高强；切忌刑冲填破害，腰金衣紫食皇粮。

