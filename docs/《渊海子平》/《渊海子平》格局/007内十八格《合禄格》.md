内十八格《合禄格》

此格以六戊日为主！以庚申时合卯中乙木为戊官。

四柱有甲乙字丙字巳字刑坏子申，丙伤庚字，则减分数；岁君大运亦然。

食神生旺无刑克，命中值此胜财官；官印更来相协助，少年登第拜金銮。

戊日庚申时上逢，如无官印贵秋冬；甲丙卯寅兼巳字，四营岁破怕同宫。

申时戊日食神奇，惟喜秋冬福禄宜；甲丙卯寅来克破，遇而不遇主孤离。

