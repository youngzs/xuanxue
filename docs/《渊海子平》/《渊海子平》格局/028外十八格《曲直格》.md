外十八格《曲直格》

一曰仁寿、二曰青龙。

此格以甲乙日干，取地支寅卯辰，或亥卯未木局！要不见辛庚之气；见庚辛即官杀，非此格也。

只从木运论，故曰“曲直”；运喜北方。北方有水，木赖水生，故从其类。

主人多仁，忌西方运。

甲乙生人寅卯辰，又名仁寿两堪评；亥卯未全嫌白帝，若逢坎地必荣身。

木从木类正为奇，秋令逢之事不宜；得此清高仁且寿，水源相会福元齐。

