外十八格《勾陈得位格》

此格以戊己日为主！勾陈遇亥卯未木局为官，申子辰水局为财地是也；正是戊寅戊子戊申、己卯己亥己未日是也。

忌刑冲杀旺，则反生灾矣；岁君大运亦然。

日干戊己坐财官，号曰勾陈得位看；若有大财分瑞气，命中值此列朝班。

勾陈得位会财官，无破无冲命必安；申子北方东卯未，管教环佩带金銮。

戊己勾陈得局清，财官相遇两分明；假令岁运无冲破，富贵双全享太平。

