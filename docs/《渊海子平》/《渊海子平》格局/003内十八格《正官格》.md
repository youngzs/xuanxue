内十八格《正官格》

月上有官星者是也，时上兼有财星者，真贵人也。

怕冲，忌见伤官七杀，大运亦然；喜印杀，喜身旺，喜财星，岁运同。

官星宜露，岂可藏之。似乎为官者，显扬威德，则用之国家者，方为大丈夫；岂受人之压伏者，则为臣下之臣，岂非小人。

正气官星，切忌刑冲；多则论杀，一位名真。官藏杀浅，露杀官升；今则为破，事恐不成。

