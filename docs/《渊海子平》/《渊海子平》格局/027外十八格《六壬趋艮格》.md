外十八格《六壬趋艮格》

且如壬水日主多见寅字！则用寅中甲木，暗邀己土为壬日之官星；丙火邀辛金为壬日印绶。

怕午字申字冲之，忌财官填实；喜身旺地，岁运同。

寅为艮土之方，故曰趋艮。谓壬禄在亥，寅与亥合，又谓之合禄。

亦忌破害；运行申则坏寅字，不吉。

壬日寅时为贵格，此名趋艮福非常；大怕刑冲并克破，相逢岁运祸非常。

壬喜逢寅庚喜辰，云龙风虎越精神；支头重见无冲战，定是清朝食禄人。

