《弃命从杀论》

甲乙无根，怕逢申酉；杀合逢之，双目必朽。

甲木无根，生于丑月；水多转贵，金土则折。

乙木酉月，见水为奇；有根丑绝，无根寅危。

乙木坐酉，庚丁透露；二库归根，孤神得失。

丙火申提，无根从杀；有根南旺，脱根寿促。

阳火无根，水乡必忌。

阴火无根，水乡有救。

阴火酉月，弃命就财；北方入格，南则为灾。

戊己亥月，身弱为弃；卯月同推，嫌根劫比。

庚金无根，寅宫火局；南方有贵，须防寿促。

辛巳阴柔，休囚官杀；运限加金，聪明显达。

壬日戌提，癸干未月；运喜东方，逢冲则绝。

弃命从财，须要会财。

弃命从杀，须要会杀。

从财忌杀；从杀喜财；命逢根气，命殒无猜。

