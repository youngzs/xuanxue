《身弱论》

阳木无根，生于丑月；水多转贵，金多则折。

乙木无根，生临丑月；金多转贵，火土则折。

丙火无根，子申全见；无制无生，此身贫贱。

六甲坐申，三重见子；运至北方，须防横死。

丙临申位，阳水大忌；有制身强，旺成名利。

己入亥月，怕逢阴木；月逢印生，自然成福。

己日逢杀，印旺财伏；运转东南，贵高财足。

壬寅壬戌，阳土透露；不混官星，名崇显禄。

阴水无根，火乡有贵。

阳水无根，火乡即畏。

丁酉阴柔，不怕多水；比肩透露，格中返忌。

戊寅日主，何愁杀旺；露火成名，水来漂荡。

庚午日主，支火炎炎；见土取贵，见水为嫌。

辛金身弱，卯提入格。

癸酉主衰，见财成格。

癸巳无根，火土重见；透财名彰，露根则贱。（弃命从财格）

