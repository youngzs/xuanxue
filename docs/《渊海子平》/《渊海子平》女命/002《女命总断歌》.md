《女命总断歌》

择妇须沉静，细说与君听。

夫主要强宫，身主要强甚。

官星若不合，夫主无所依。

合绝莫合贵，此法少人推。

专以日为年，此法少人传。

带禄入生旺，产死教人谤。

驿马带贵人，终久落风尘。

有辰休见戌，有戌休见辰；辰戌若相见，多是淫贱人。

有杀不怕合，无杀却怕合；合神若是多，非妓亦讴歌。

贵人一座正，两三作宠定。

阳刃带伤官，驳杂事多端。

满盘多是印，损子必须定。

二德坐正财，富贵自然来。

四柱俱休囚，封赠福禄寿。

金水若相逢，必招美丽容。

寅申巳亥全，孤淫口便便。

子午逢卯酉，定是随人走。

辰戌逢丑未，妇道之大忌。

两贵一位杀，权家富贵说。

财官若藏库，冲破岂不富。

天干一字连，孤破祸绵绵。

地字连一字，两度成婚事。

