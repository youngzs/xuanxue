《阴命赋》

凡观阴命，先观夫主之盛衰；次论身荣，要见子息之强弱。

夫荣子旺，定知富贵荣华。

子死夫衰，只是穷孤下贱。

有夫有子而贫寒者，盖因身在衰乡。

无夫无子而昌盛者，亦是身居旺地。

若贵人少者，不富亦昌。

合贵神非妓即尼，论淫贱者。

四柱伤官，暗招财损。

招婿者，夫显于门户之中。

偏夫者，夫旺于日时之上。

夫衰身旺，主为廉洁之人。

鬼旺身衰，必作孤寒之妇。

凡观阴命之五行，要精详于明辨矣！

