《皇极经世书》邵子全书·皇极经世书（中）

以《道藏》本为主，参以《四库全书》本

经世之寅二千二百一十一

甲子 周桓王三年。晋翼侯自随入于鄂，是谓鄂侯。

乙丑 晋曲沃庄伯卒，子称继，是谓武公。

丙寅 宋、齐、卫之君盟于瓦屋。

丁卯 秦自沠渭之间徙居郿。

戊辰 齐会鲁、郑之师伐宋。

己巳 鲁乱，公子翚杀其君隐公，立惠公之子，是谓桓公，翚为之辅。

庚午

辛未 宋乱，太宰华督杀司马孔父及弑其君殇公，迎穆公子冯于郑而立之，是谓庄公。

壬申 晋曲沃武公败晋师于汾旁，获哀侯。晋人立其子，是谓小子侯。

癸酉 晋曲沃武公弑其君哀侯于曲沃。

甲戌 周桓王以蔡、卫、陈之师伐郑，不利，矢中王肩。

乙亥 蔡人杀陈佗。北戎伐齐，郑使公子忽救之，有功。楚伐随，俾请王之号于周。

丙子 晋曲沃武公入翼，杀小子侯。王使虢仲伐称，称复归曲沃。虢仲立哀侯弟缗。

丁丑 秦乱，宁公卒，三父废世子而庚立出子。是年，楚熊通伐随，东开地至濮上，遂称王，是谓武王。

戊寅

己卯

庚辰 郑庄公卒，世子忽继。宋执郑祭仲，立突，是谓历公，忽奔卫，祭仲专政。卫宣公杀其二子伋、寿。

辛巳 卫宣公卒，子朔立，是谓惠公。

壬午 齐会宋、卫、燕伐鲁，不利。

癸未 秦三父杀出子，而立世子，是谓武公。齐厘公卒，世子诸儿继，是谓襄公。宋会齐、蔡、卫、陈伐郑。

注：癸未为公元前698年。“出子”，《道藏》本作“它子”，从《四库全书》本改。“宋会齐、蔡、卫、陈伐郑”，《四库全书》本缺“卫”。《史记·秦本纪》：“出子六年，三父等复共令人贼杀出子。出子生五岁立，立六年卒。三父等乃复立故太子武公。”《春秋》桓公十四年：“冬十有二月丁巳，齐侯禄父卒。宋人以齐人、蔡人、卫人、陈人伐郑。”《史记·十二诸侯年表》于甲申（公元前697年）记“齐襄公诸儿元年”。《春秋》于桓公十五年（甲申）记“葬齐僖公”。

甲申 周桓王崩，太子佗嗣立，是谓庄王。郑祭仲杀雍纠而逐历公，迎忽反政，是谓昭公。秦伐彭戏氏于华山。齐襄公削公子无知禄。宋会鲁、卫、陈伐郑。

注：甲申为公元前697年。《春秋》桓公十五年，记“三月乙未，天王崩”、“五月，郑伯突出奔蔡。郑世子忽复归于郑”、“冬十有一月，公会宋公、卫侯、陈侯于裠，伐郑”。《左传》桓公十五年：“祭仲专，郑伯患之，使其婿雍纠杀之。将享诸郊，雍姬知之……祭仲杀雍纠……夏，厉公出奔蔡。六月乙亥，昭公入。”《竹书纪年》记“二十三年三月乙未，王陟”、“庄王，名佗”。《史记·周本纪》：“二十三年，桓王崩，子庄王佗立。”《史记·秦本纪》：“武公元年，伐彭戏氏，至于华山下，居平阳封宫。”《史记·十二诸侯年表》周桓王二十三年，记“秦武公元年，伐彭，至华山”，记齐襄公“贬毋知秩服，毋知怨”。壬戌至甲申（公元前719年-697年），周桓王在位23年。

乙酉 卫公子伋、寿傅逐惠公，立伋之弟黔牟，公出奔齐。宋会鲁、卫、陈、蔡伐郑。

注：乙酉为公元前696年。《春秋》桓公十六年：“春正月，公会宋公、蔡侯、卫侯于曹。夏四月，公会宋公、卫侯、陈侯、蔡侯伐郑……十有一月，卫侯朔出奔齐。”《左传》桓公十六年：“十一月，左公子洩、右公子职立公子黔牟。惠公奔齐。”《史记·十二诸侯年表》庄王元年，记“卫黔牟元年”。

丙戌 秦夷三父族。郑高渠弥弑其君昭公，立其弟子亹，渠弥专政。

注：丙戌为公元前695年。“渠弥专政”，《四库全书》本无“渠”字。《史记·秦本纪》：武公“三年，诛三父等而夷三族，以其杀出子也。郑高渠眯杀其君昭公。”《左传》桓公十七年：“初，郑伯将以高渠弥为卿，昭公恶之，固谏不听。昭公立，惧其杀己也。辛卯，弑昭公而立公子亹。”

丁亥 周有黑肩之难。齐襄公杀鲁桓公于泺，立其子同，是谓庄公，又会诸侯于首止，杀郑子亹。高渠弥逃归，与祭仲迎公子婴于陈，立之。

注：丁亥为公元前694年。《春秋》桓公十八年：“王正月，公会齐侯于泺。公与夫人姜氏遂如齐。夏四月丙子，公薨于齐。”《左传》桓公十八年：“公会齐侯于泺，遂及文姜如齐。齐侯通焉。公谪之，以告。夏四月丙子，享公。使公子彭生乘公，公薨于车。秋，齐侯师于首止，子亹会之，高渠弥相。七月齐人杀子亹而辳高渠弥。祭仲逆郑子于陈而立之……周公欲弑庄王而立王子克。辛伯告王，遂与王杀周公黑肩。王子克奔燕。” 《史记·周本纪》：“庄王四年，周公黑肩欲杀庄王而立王子克，辛伯告王，王杀周公，王子克奔燕。”《史记·十二诸侯年表》记王诛周公事，亦在周庄王四年。

戊子 周王姬下降于齐。

注：戊子为公元前693年。“下降”，《四库全书》本作“下嫁”。《春秋》庄公元年：“夏，单伯送王姬。秋，筑王姬之馆于外。”

己丑 周葬桓王。

注：己丑为公元前692年，为周庄王五年。《春秋》记“五月，葬桓王”事在鲁庄公三年（庚寅），《竹书纪年》亦记周庄王“六年五月，葬桓王”。

庚寅

辛卯 周伐随，责尊楚也。齐伐纪，纪侯大去其国。楚王帅师伐随，子继，是谓文王，始都郢。

壬辰 齐会宋、鲁、陈、蔡伐卫，入惠公。

癸巳 卫惠公复入，杀二公子傅，黔牟奔周。

经世之卯二千二百一十二

甲午 周庄王十年。秦灭小虢。

乙未 齐公子无知以葵丘之戍卒入弑襄公，代立。公子纠奔鲁，小白奔莒。

丙申 齐人杀无知，公子小白入，是谓桓公。纠后入，不克。齐伐鲁，杀纠，其傅召忽死之，管仲请囚，又相桓公。

丁酉 鲁败齐师于长勺，败宋师于乘丘。楚败蔡师于莘，以蔡侯献舞归。自是江汉之国皆服于楚。

戊戌

己亥 周庄王崩，太子胡齐嗣位，是谓厘王。宋乱，南宫万弑其君闵公及其大夫仇牧、太宰华督，立公子游。群公子奔萧，复以萧（阙）及杀游，立公弟御说，是谓桓公。

庚子 齐会宋、陈、蔡、邾之师伐鲁，三败之，取遂。又会鲁于柯，遂复其侵地，曹沫劫盟故也。

辛丑 齐会陈、曹及王人伐宋。楚师入蔡。

壬寅 齐桓公会宋、陈、卫、郑之君盟于鄄。晋曲沃武公灭翼，以重宝入周，得请为诸侯。

癸卯 齐桓公会宋、陈、鲁、卫、郑、许、滑、滕之君盟于幽。秦武公卒，弟德公立。楚灭邓。

甲辰 周厘王崩，太子阆践位，是谓惠王。晋武公卒，子献公诡诸继。秦徙居雍。楚文王卒，世子囏继，是谓杜敖。

乙巳 秦德公卒，子宣公继。

丙午

丁未 周有五大夫之难，边伯、石速、蒵国以蔡、卫之师攻王，立弟颓，王出居郑之栎。

戊申 郑历公及虢叔入王于成周，杀颓而执仲父及五大夫，难遂平。

己酉 秦作密畤，败晋师于河。晋伐骊，获女以为姬。陈公子完奔齐。楚乱，弟恽杀其君囏，代立，是谓成王。

庚戌 楚修好于周及诸侯。

辛亥 卫惠公卒，子懿公继。

壬子 晋有骊姬之难，杀群公子，自翼徙居绛。

癸丑 晋伐虢，责纳群公子也。

甲寅 周惠王锡齐桓公，命为伯。

乙卯 晋城曲沃及浦。楚伐郑。

丙辰

丁巳 齐伐山戎，至于孤竹，以救燕，俾修贡天子。秦宣公卒，弟成公立。楚杀令尹子元，以斗谷于菟为令尹。

戊午

己未 鲁难，叔牙弑其君庄公，开立，是谓湣公。季友立世子班，不克，奔陈。

庚申 晋灭霍、魏、耿，以耿封赵夙，以魏封毕万。

辛酉 鲁乱，庆父以庄姜弑湣公，代立，季友逐庆父而立公子申，是谓僖公。狄灭卫，杀懿公。齐桓公攘戎狄，而立戴公，东徙渡河，野处漕邑。戴公卒，弟爏立，是谓文公，自漕邑徙居楚丘。晋伐东山舦落氏。秦成公卒，弟任好立，是谓穆公。

壬戌 秦伐茅津。齐会宋、郑、鲁、曹、邾之君于柽。

癸亥 齐城楚丘以居卫，又会江、黄之君于贯。晋灭虢。

经世之辰二千二百一十三

甲子 周惠王二十年。齐会江、黄之君于阳谷。

乙丑 齐会宋、鲁、卫、郑、许、曹之师伐蔡，遂入楚，盟于召陵，执陈辕涛涂。晋杀世子申生，公子重耳走浦，夷吾奔屈。秦娶晋女为夫人。

丙寅 齐桓公会陈、宋、鲁、卫、郑、许、曹之君及王世子，盟于首止。晋伐浦，重耳奔翟，又伐虞及虢，虢君奔周。是年，秦始得志于诸侯，百里奚、蹇叔为之辅。楚灭弦。

丁卯 齐伐郑。晋伐屈，夷吾奔梁。

戊辰

己巳 周惠王崩，太子郑嗣位，是谓襄王。太叔作难。齐师宋、卫、许、曹、陈会王人于洮。晋伐翟，不利于齧桑。

庚午 齐桓公会宰孔周公及宋、卫、郑、许、曹之君于葵丘。宋襄公立。晋献公卒，公子奚齐立，大夫里克及丕郑杀之，大夫荀息立其弟卓子。

辛未 晋里克杀其君卓子及大夫荀息而纳夷吾，夷吾入，是谓惠公。惠公既立，杀里克而绝秦。

壬申 周乱，叔带以戍伐周，秦、晋来救。

癸酉 齐使管仲平周难。楚灭黄。

甲戌 齐桓公会宋、陈、鲁、卫、郑、许、曹之君，盟于卤。晋饥，秦输之粟。

 公卒，五公子争国，公子无诡立，易牙专政。世子昭出奔宋。

己卯 宋会曹、卫、邾伐齐无诡子，败四公子，立世子昭，是谓孝侯。狄伐卫。

庚辰 秦灭梁。

辛巳

壬午 宋襄公会楚、陈、蔡、郑、许、曹六国之君于盂，楚成王执宋襄公于会以伐宋，盟而释之。

癸未 齐入王叔带于周。秦、晋徙陆浑之戎于伊川。宋会卫、许、滕伐郑，不利。晋公子圉自秦逃归。楚救郑，大败宋师于泓。

甲申 周颓叔、桃子以狄师伐郑，遂以狄女隗氏为后。宋襄公卒，子成公壬臣继。齐伐宋。楚伐陈。

乙酉 周襄王废狄后，颓叔、桃子以狄师攻周，王出居郑之汜，叔带代立，与狄后居于温。晋有鄐芮之难，惠公卒，世子圉继，是谓怀公。秦穆公使人杀之，而入公子重耳，是谓文公。赵衰为原大夫，专政。

丙戌 秦、晋之师灭王叔带于温，而纳王于成周。王享晋文公于鄍，而命益之河内地。卫文公卒，世子成公郑继。楚围陈，以入顿子。

丁亥 宋背楚亲晋。楚灭夔，伐宋又伐齐。

戊子 齐孝公卒，弟潘父杀世子，代立，是谓昭公。晋救宋，作三军，楚使子玉伐宋。

己丑 周襄王狩于河阳。晋会齐、宋、蔡、秦之师伐卫，大败楚师于城濮，遂会齐、宋、蔡、郑、鲁、卫之君，盟于践土。楚救郑，不利，杀令尹子玉得臣。

庚寅 晋会王人及诸侯于翟泉。

辛卯 卫成公自陈如周，周请晋纳成公子于卫，而诛大夫元唅及公子瑕。秦、晋围郑。

壬辰 鲁取济西田。卫徙居帝丘。

癸巳 晋文公卒，世子欢继，是谓襄公。

经世之巳二千二百一十四

甲午 周襄王二十五年。秦穆公伐郑，晋败秦师于殽，获其帅孟明视、西乞术、白乙丙。鲁僖公卒，世子兴继，是谓文公。

乙未 晋归秦三帅。楚乱，世子商臣杀其君恽，代立，是谓穆王。

丙申 秦伐晋，不利于彭衙。

丁酉 秦伐晋，取王官。楚伐江，晋师来救。

戊戌 秦伐西戎，破国十二。楚灭江。

己亥 晋赵成子衰卒，子盾继事。楚灭六。

庚子 秦穆公卒，世子罃继，是谓康公，葬穆公三良为殉。晋襄公卒。

辛丑 晋世子夷舦继，是谓灵公。宋成公卒，国乱，弟御杀世子，代立，国人杀御，立子杵臼，是谓昭公。齐率宋、卫、陈、郑、许、曹之君会赵盾于扈。

壬寅 周襄王崩，太子壬臣嗣位，是谓顷王。

癸卯 周葬襄王。晋会诸侯人救郑。秦伐晋，取武遂。

甲辰 晋伐秦，取少梁。秦伐晋，取比徵。

乙巳 鲁败狄于卤，获其帅乔如。

丙午 秦伐晋，取羁马。

丁未 楚穆王卒，世子莒继，是谓庄王。

戊申 周顷王崩，国乱，公卿争权，晋赵盾平周乱，而立王子班，是谓匡王。宋及诸侯盟于新城。齐昭公卒，国乱，公子商人杀世子舍，代立，是谓懿公。

己酉 秦伐蔡。齐伐鲁。

庚戌 齐修鄓丘之盟。宋人弑其君昭公，弟鲍立，是谓文公。楚灭庸。

辛亥 晋会卫、陈、郑伐宋。

壬子 鲁文公卒于台下，襄仲杀世子恶而立公子倭，是谓宣公，三桓专政。秦康公卒，世子稻继，是谓共公。齐乱，大夫丙歜弑其君懿公，立公子元，是谓惠公。宋乱，群公子作难。

癸丑 齐取鲁济西田。晋伐郑。楚侵陈及宋。

甲寅 周匡王崩，弟瑜立，是谓定王。郑败宋师于大棘，获其太宰华元。晋伐郑。秦伐晋。晋赵盾弑其君灵公，迎襄公弟黑臀于周，立之，是谓成公。

乙卯 周葬匡王。楚伐陆浑之戎，遂观兵于周郊。

丙辰 郑乱，公子作难。

丁巳 晋伐陈，以救郑。秦共公卒，世子稻继，是谓桓公。

戊午 晋赵盾、卫孙免侵陈。

己未 晋会诸侯于黑壤。

庚申 晋伐秦。楚灭舒、蓼。

辛酉 晋侯会宋、卫、陈、郑于扈，陈不至，遂伐陈。晋成公卒于扈，公子据立，是谓景公。赵盾卒，子朔继事。

壬戌 齐归鲁济西田。齐惠公卒，公子无野立，是谓顷公，大夫崔杼奔卫。陈乱，夏徵舒弑其君灵公。晋伐郑，楚师来救。楚伐郑，晋师来救。

癸亥 楚伐陈，诛夏徵舒，纳公孙宁、仪行父于陈。

经世之午二千二百一十五

甲子 周定王十年。楚伐郑，大败晋师于河上。晋屠岸贾作难于下宫，杀赵朔及其族，朔妻匿于公宫，生武。

乙丑 楚伐宋。

丙寅 楚围宋。

丁卯 周定王杀二伯。晋灭赤狄及潞氏。

戊辰 成周宣榭火。晋灭甲氏，又平王室之乱。

己巳 晋会诸侯之君于断道。

庚午 鲁宣公卒，世子黑肱继，是谓成公。晋伐齐。楚庄王卒，世子審继，是谓共王。

辛未 周伐茅戎，不利。

壬申 齐伐卫，败鲁、卫之师于新筑。晋会诸侯之师救卫，大败齐师于鞌。宋文公卒，子瑕继，是谓共公，华元专国，两盟于晋。楚会十国之人于蜀。

癸酉 晋会宋、卫、鲁、曹伐郑。郑两伐许。

甲戌 晋伐楚，救郑。

乙亥 周定王崩，太子夷嗣位，是谓简王。晋会齐、宋、卫、鲁、郑、曹、邾、杞八国之君，盟于虫牢。楚伐郑。

丙子 楚伐郑，晋救郑。是年寿梦称王于吴。

丁丑 晋会齐、宋、鲁、卫、曹、邾、莒、杞八国之君于马陵以救郑。吴王寿梦始通好中国。

戊寅 晋杀大夫赵同、赵括。

己卯 晋会齐、宋、鲁、卫、郑、曹、邾、杞八国之君，盟于浦。齐顷公卒，子环继，是谓灵公。晋伐郑。秦伐晋。楚伐莒，入郓。

庚辰 晋景公有疾，授世子州浦位，是谓历公。景公卒，程婴攻屠岸贾于公宫，灭其族，复赵武、赵朔之封邑。程婴请死。

辛巳 秦、晋修夹河之盟。

壬午 晋、楚同盟于宋。晋败狄于交刚。

癸未 鲁成公朝于周。晋会齐、宋、鲁、卫、郑、曹、邾、滕八国之师，伐秦，败之麻隧。

甲申 秦桓公卒，子景公继。

乙酉 晋会诸侯之君于戚。宋共公卒，国乱，大司马唐山杀世子肥，右师华元、左师鱼石诛唐山，而立公子成，是谓平公。楚迁许于叶。吴大会诸侯之君于锺离。

丙戌 晋伐郑，大败楚师于鄢陵。楚救郑，不克，矢中王目，诛令尹側。

丁亥 晋会诸侯，盟于柯陵。是年，晋杀三鄐。

戊子 晋乱，栾书弑其君历公，迎公子周于周，立之，是谓悼公。鲁成公卒，子午继，是谓襄公。楚会郑伐宋入彭城。晋侯会宋公、鲁仲孙蔑、卫侯、邾子、齐崔杼同盟于虚朾。

己丑 周简王崩，太子泄心嗣位，是谓灵王。晋会诸侯之师伐宋，围彭城。

庚寅 周葬简王。晋伐郑，会诸侯之师于戚，以成虎牢。

辛卯 晋会八国之君，盟于鸡泽。楚伐吴，至于衡山。

壬辰 晋用魏绛。楚伐陈。

癸巳 晋会诸侯之师于戚城，又救陈。吴会鲁、卫之君于善道。

经世之未二千二百一十六

甲午 周灵王五年。

乙未 晋会七国之君于鄬。

丙申 晋会诸国之君于邢丘。郑子驷杀群公子。

丁酉 秦伐晋。晋会十一国之君伐郑，楚亦伐郑。两盟晋、楚。

戊戌 晋率十一国之君会吴寿梦于柤，以灭逼阳。又会十一国之师伐郑，又伐秦。楚伐宋，又救郑。

己亥 晋两会十一国之师伐郑。赐魏绛食采安邑。秦伐晋，救郑。鲁三桓分军。楚伐郑，又伐宋。

庚子 楚会秦伐宋。吴寿梦卒，长子诸樊继。

辛丑 楚共王卒，子昭废世子，代立，是谓康王。吴伐楚，不利。

壬寅 晋率齐、宋、鲁、卫、郑、曹、莒、邾、滕、薛、杞、小邾十二国之君会吴诸樊于向，又会诸侯之师伐秦。卫乱，孙林父、宁殖作难，卫侯出奔齐。楚伐吴，有功。

癸卯 晋悼公卒，子彪继，是谓平公。

甲辰 晋侯会宋、鲁、卫、郑、曹、莒、邾、薛、杞、小邾十国之君，盟于湨梁。执莒子、邾子以归。又伐楚，至于方城。

乙巳

丙午 晋用范、中行。会宋、卫、鲁、郑、曹、莒、邾、滕、薛、杞、小邾十一国之师伐齐，败之于靡下，进围临淄，齐灵公奔莒。

丁未 齐废世子光，以公子牙为世子，崔杼复废牙，立光为世子。灵公卒，光继，是谓庄公，崔杼当国。郑简公诛大夫子孔，以子产当国。

戊申 晋侯会十二国之君，盟于澶渊。

己酉 晋侯会八国诸侯，盟于商壬。栾盈奔楚。

庚戌 晋会十一国之君，盟于沙随。楚杀令尹子南。晋栾盈自楚适齐。

辛亥 栾盈自齐复入于晋，不可，死。范、中行灭栾氏之族。齐伐晋，取朝歌。

壬子 晋会十一国之君于夷仪。楚伐吴，又会诸侯伐郑。

癸丑 齐乱，崔杼弑其君庄公，立异母弟杵臼，是谓景公。崔杼为右相，庆封为左相。晋败齐师于高堂。楚会陈伐郑及灭舒鸠。吴伐楚，不利，诸樊死，弟余祭立，封季札于延陵。

甲寅 卫乱，宁喜、孙林父争权，林父不胜，奔晋，宁喜弑其君剽。晋执宁喜，求卫献公于齐而纳之，封林父于宿。齐庆封夷崔杼族而专国。郑封子产六邑。楚会陈、蔡伐郑。

乙卯 晋用赵武为正卿，是为文子，与韩宣子起、魏武子绛同执国命，会诸侯之大夫于宋。卫诛宁喜。晋、楚、齐、秦同会于宋，从向戌之请，将弭兵也。

丙辰 周灵王崩，太子贵嗣位，是谓景王。齐庆封弛政，其子舍及陈、鲍、高、栾之徒逐之，庆封奔鲁，又适吴。楚康王卒，世子麋继，是谓鄍敖。

丁巳 晋智伯会十国诸侯人城杞。楚用叔围为令尹。吴乱，余祭遇弑，弟余昧立，季札使鲁、齐、郑、晋。

戊午 蔡乱，世子弑其君，代立。郑乱，群公子争宠。宋灾。晋会诸侯人于澶渊。

己未 鲁襄公卒，世子又卒，国人立齐归之子裯，是谓昭公，季武子专政。

庚申 晋赵武会诸侯之大夫于虢。楚乱，令尹围弑其君麋，代立，是谓灵王，公子比奔晋，薳罢为令尹。辛酉 晋韩宣子起使鲁。

壬戌 鲁昭公朝晋。齐晏婴使晋。郑伯朝晋，又朝楚。

癸亥 楚会十一国之君于申，执徐子于会，又会七国诸侯师伐吴之朱方，以诛齐庆封。吴拔楚三邑。

经世之申二千二百一十七

甲子 周景王八年。楚会诸侯伐吴。秦景公卒，世子继，是谓哀公。

乙丑 齐北伐燕。楚东伐吴，吴败楚师于乾豨。

丙寅 楚起章华台。

丁卯 楚灭陈，执其公子招，放之于越。

戊辰

己巳 晋平公卒，世子夷继，是谓昭公。齐陈、鲍逐栾、高氏于鲁，分其室。

庚午 晋韩起会齐、宋、鲁、卫、郑、曹、杞之大夫于厥慭。楚诱蔡侯于申，杀之，公子弃疾灭蔡，守之，执其世子有归，用之。

辛未 鲁朝晋。楚伐徐。

壬申 晋昭公会齐、卫、郑、鲁、曹、莒、邾、滕、薛、杞、小邾之君，盟于平丘，鲁不得与，执季孙意如以归。楚公子比自晋归，弑其君于乾豨。公子弃疾自蔡入，杀比代立，是谓平王。释陈、蔡二君归国。吴灭州来。

癸酉 楚复诸侯侵地，观从用政。

甲戌 晋伐鲜虞。楚费无忌为太子建逆妇于秦。吴余眛卒，季札逃，国人立余眛子僚。

乙亥 晋昭公卒，子去疾立，是谓顷公。楚诱戎蛮子，杀之。

丙子 晋灭陆浑之戎。吴伐楚。

丁丑 周铸大钱。宋、卫、陈、郑灾。楚迁许于白羽。

戊寅 楚用费无忌专政，放太子建于城父。

己卯 齐景公与大夫晏婴入鲁，问礼。宋有华氏之难，大夫华亥、华定、向宁奔陈。楚世子建自城父奔宋，又适郑，又适晋，楚杀其傅伍奢及其子尚，伍员奔吴。

庚辰 宋华亥、华定、向宁入宋，南里叛。

辛巳 周景王崩，葬景王，王室乱，三王子争国，国人立猛，是谓悼王，王子朝杀猛，代立，晋逐朝而入丐，是谓敬王。宋华亥、华定、向宁奔楚。楚世子建及晋师袭郑，不克，死，其子胜奔吴。

壬午 召氏、尹氏入王子朝于成周，单子、刘子以王出奔狄泉。楚徙都鄂，囊瓦子常为令尹。吴伐楚，败陈、蔡、顿、胡、沈之师于鸡父，灭胡、沈，获陈夏齧。楚建之子胜启之也。

癸未 楚城郢。吴公子光伐楚，拔巢及锺离，二女争桑故也。

甲申 鲁有三桓之难，昭公奔齐，齐景公唁之于野井。晋赵鞅会宋、鲁、卫、曹、邾、滕、薛、小邾之人于黄父。

乙酉 晋赵鞅会诸侯之师，入王于成周，召、尹二氏之族以王子朝奔楚。楚平王卒，世子珍继，是谓昭王。

丙戌 晋韩、赵、魏三家大灭公族祁氏、羊舌氏，分其地。楚令尹子常杀费无忌。吴季札使晋，公子光弑其君僚，代立，是谓阖庐，专诸、伍员为相。

丁亥 鲁昭公自郓如晋，次于乾侯。楚大夫伯嚭奔吴。

戊子

己丑 晋顷公卒，世子午继，是谓定公。吴灭徐以侵楚。

庚寅 晋定公使大夫荀跞纳鲁昭公，不克。吴伐楚，拔舒。

辛卯 晋韩不信会齐、宋、鲁、郑、莒、薛、杞、小邾之师，城成周。鲁昭公卒于乾侯，三桓立其弟宋，是谓定公。吴伐越。

壬辰 晋人执宋仲几于京师。楚令尹子常败吴师于豫章。

癸巳 吴败楚师于豫章。

经世之酉二千二百一十八

甲午 周敬王十三年。

乙未 晋定公会刘子、宋、蔡、鲁、卫、陈、郑、许、曹、莒、邾、顿、胡、滕、薛、杞、小邾之君及齐大夫于召陵，以伐楚。楚昭王北伐蔡。吴师入郢，令尹子常奔郑，昭王奔郧，又奔随，使申包胥求救于秦。许徙居容城。吴子阖庐败楚师于柏举，五战及郢，遂入其国，烧其宫，平其墓，伍子胥启之也。

丙申 鲁阳货囚季桓子。秦救楚，败吴师于稷。楚昭王自郧复归于郢，封吴夫概于堂豨。越乘虚破吴，入其国。吴王弟夫概自堂豨亡归，代立，阖庐逐夫概，概奔楚。

丁酉 周有儋翩之难，王出居姑莸。楚去郢复都鄀。郑灭许。

戊戌 晋师入周敬王于成周。齐归郓为阳虎邑。

己亥 鲁有阳虎之难，攻三桓，不克，窃宝玉、大弓走阳关。

庚子 秦哀公卒，子惠公继。

辛丑 鲁以孔丘为司寇，从定公会齐景公于夹谷。齐复鲁侵地，晏婴在会。

壬寅 宋公之弟辰及大夫仲陀、石彄、公子地自陈入于萧以叛。郑子产卒。

癸卯 孔子去鲁适卫。

甲辰 鲁孔子在卫。晋六卿相攻。

乙巳 卫世子蒯聩奔宋。鲁孔子自卫之宋，又如陈。楚会吴伐陈，灭顿。吴王阖庐伐越，不利，死，子夫差立，以伯嚭为太宰。是年於越勾践败吴师于檇李，称王于会稽。

丙午 鲁定公卒，子蒋继，是谓哀公。楚灭胡。

丁未 晋赵鞅围范、中行氏于朝歌，中行走邯郸。楚会陈、随、许围蔡。吴败越于夫椒，伏而释之。越王勾践伐吴不利，使大夫文种行成，委质以臣妾，遂栖于会稽。

戊申 卫灵公卒，其孙辄立。晋赵鞅会阳虎，以师入卫世子蒯聵，不克，居之于戚城。鲁孔子复过宋。楚伐蔡。吴徙蔡于州来。放越范蠡归国。

己酉 秦惠公卒，子悼公继。鲁孔子在陈。

庚戌 鲁孔子之蔡。

辛亥 齐伐宋。晋伐卫。齐景公卒，子荼继，是谓孺子。晋韩、赵、魏败范、中行氏于邯郸。

壬子 齐乱，田乞弑其君孺子，迎公子阳生于鲁，而立之，是谓悼公。高昭子死，国惠子奔莒。孔子复至陈。楚昭王救陈，军于城父，卒于师，世子章继，是谓惠王。吴伐陈。鲁伐邾。宋伐曹。

癸丑 吴会鲁于鄫，以伐齐，征百牢于鲁。

甲寅 宋灭曹。楚令尹子西召平王世子建之子胜于吴，以为巢大夫，号白公。吴伐鲁，盟于城下而还。

乙卯 宋伐郑。楚伐陈。吴伐齐。

丙辰 齐田乞卒，子常继事，是谓成子。齐乱，鲍子弑其君悼公，立其子壬，是谓简公，田常专国。鲁孔子自陈复至于卫。楚伐陈。吴会鲁伐齐，以救陈，杀大夫伍员。

丁巳 孔子自卫返鲁，子贡使齐及吴、越、晋。齐伐鲁，吴救鲁，败齐师于艾陵。越伐吴。

戊午 楚白公胜复奔吴，子西复召之。吴会鲁、卫之君于橐皐，移兵攻晋。

己未 晋定公及诸侯会吴夫差于黄池。越伐吴，入其郛，执其世子友而还。

庚申 鲁西狩获麟。齐田常杀相阚止及弑其君简公于舒州，立其弟骜，是谓平公，割安平以东自为封邑。孔子于鲁请讨，不克。秦悼公卒，子历公继。晋伐郑，宋桓魋出奔卫，又奔齐。楚巢大夫白公胜杀令尹子西，逐其君，代立。

公十四年春，狩大野。叔孙氏车子鉯商获兽，以为不祥。仲尼视之，曰：‘麟也。’取之。“《史记·楚世家》：“八年，晋伐郑，郑告急楚，楚使子西救郑，受赂而去。白公胜怒，乃遂与勇力死士石乞等袭杀令尹子西、子綦于朝，因劫惠王，置之高府，欲弑之。惠王从者屈固负王走昭王夫人宫。白公自立为王。月余，会叶公来救楚，楚惠王之徒与共攻白公，杀之。惠王乃复位。是岁也，灭陈而县之。”《春秋经传集解》“春秋二十国年表”起公元前722年-481年。共242年。《史记》则迄公元前469年。

辛酉 鲁使子服景伯使齐，子贡为介，齐归鲁侵地。卫士子蒯聩自戚入，是谓庄公。辄出奔鲁。楚叶公以兵入诛白公，而迎章复位，灭陈而县之。

壬戌 鲁孔子卒。

癸亥 晋伐卫，庄公出奔，国人立公子班师。齐伐卫，执班师而立公子起。越败吴师于笠泽。

经世之戌二千二百一十九

甲子 周敬王四十三年。卫石圃逐其君起，而迎辄复位，起奔齐。

乙丑 周敬王崩，太子嗣位，是谓元王。齐田常卒，子盘继事，是谓襄子。吴会齐、晋之师伐楚。越伐吴。

丙寅 晋定公卒，子凿继之。知伯伐郑，取九邑。越人伐吴。

丁卯 越伐吴，围其国。

戊辰 越灭吴，破姑苏，杀其王并其大夫，北会诸侯于徐州，致贡于周，太宰范蠡辞禄游五湖，杀大夫文种，遂兼有吴地。

己巳

庚午

辛未 周元王崩，太子介嗣位，是谓贞定王。

壬申

癸酉 鲁季康子卒，三桓作难，弑其君哀公，立其子宁，是谓悼公。

甲戌

乙亥

丙子

丁丑 晋伐郑。

戊寅

己卯

庚辰 秦伐大荔。

辛巳

壬午

癸未 晋赵简子鞅卒，子毋恤继，是谓襄子，同智伯、韩康子、魏桓子灭范、中行氏，分其地及逐其君，立公孙骄，是谓哀公。秦取晋武城。

甲申 晋伐秦，复武城。

乙酉 齐平公卒，子积继，是谓灵公。晋智伯及韩、魏二家兵攻赵襄子于晋阳。

丙戌 晋三家兵围晋阳。

丁亥 晋韩康子、魏桓子复合赵襄子兵攻智伯，灭之于晋阳，三分其地。齐田盘卒，子白继事，是谓庄子。

戊子

己丑

庚寅

辛卯

壬辰

癸巳

经世之亥二千二百二十

甲午 周贞定王二十三年。楚灭蔡。

乙未 秦历公卒，子躁公继。

丙申 秦伐义渠，获其王以归。楚灭杞，东开地至泗上。

丁酉

戊戌

己亥 周贞定王崩，太子去疾嗣位，是谓哀王，王叔袭杀哀王，代立，是谓思王。

庚子 周乱，少弟嵬杀其王叔，代立，是谓考王。

辛丑 晋哀公疾，子柳继，是谓幽公，室止有绛及曲沃。

壬寅

癸卯

甲辰

乙巳

丙午

丁未

戊申

己酉 秦躁公卒，弟怀王立。楚惠王卒，子中继，是谓简王。

庚戌 鲁悼公卒，子元继。楚灭莒。

辛亥

壬子

癸丑 秦庶长鼂弑其君怀公，立躁公孙，是谓灵公。

甲寅

乙卯 周考王崩，太子午嗣位，是谓威烈王。河南惠公封其少子于巩，称东周君。

丙辰 晋赵襄子卒，兄之子浣继事，是谓献子，治中牟。襄子弟桓子逐献子，代立。韩康子卒，子武子继事。魏桓子卒，子斯继事，是谓文侯。

丁巳 赵桓子卒，国人杀其子而迎献子复位。

戊午 秦攻魏少梁。

己未 秦作上下畤。

庚申

辛酉 魏文侯杀晋幽公，立其弟止，是谓烈公。

壬戌

癸亥

皇极经世书卷六上

观物篇三十一 以运经世七

经元之甲一

经会之午七

 经运之己一百八十六

 经世之子二千二百二十一

甲子 周威烈王九年。魏城少梁。

乙丑 秦灵公卒，季父立，是谓简公。

丙寅

丁卯 魏伐秦。韩伐郑。

戊辰 齐伐晋。魏伐中山。

己巳

庚午 齐田庄子卒，子太公和继。赵城平邑。

辛未 鲁元公卒，子显继，是谓穆公。

壬申 晋韩武子卒，子景侯虔继。赵献子卒，子烈侯籍继。魏伐秦。

癸酉 韩伐郑，取雍丘。魏灭中山。楚简王卒，子当继，是谓声王。

甲戌 郑伐韩，取负黍。

乙亥 宋昭公卒，子悼公購继。赵以田公仲为相。

丙子 齐宣公卒，子康公贷继，田惠以廪丘叛。

丁丑

戊寅 晋韩、赵、魏求为诸侯于周。

己卯 周威烈王崩，太子骄嗣位，是谓安王。楚声王遇盗卒，子类立，是谓悼王。

庚辰 秦攻魏阳狐。

辛巳 秦简公卒，子惠公继。韩景侯卒，子烈侯继。赵烈侯卒，弟武侯立。魏文侯以卜子夏、叚干木为师，西门豹为将守邺，吴起为将守西河，田成子为相、乐羊为将，同韩、赵伐楚，至于乘丘。

壬午

癸未

甲申 韩，盗杀相侠累。

乙酉

丙戌 晋烈公卒，子孝公继。

丁亥

戊子 魏伐郑，取酸枣，又败秦军于注。楚伐韩，取负黍。

己丑

庚寅 齐田和徙其君康公于海上，食一城。秦伐韩宜阳，拔六城。韩、赵大败楚师于大梁。

辛卯 鲁败齐于平陆。齐伐魏，取襄陵。

壬辰 秦伐魏阴晋。

癸巳 齐田和会魏文侯于浊泽，求为诸侯，魏请于周及诸侯，皆许之。

经世之丑二千二百二十二

甲午 周安王十五年。秦惠公卒，子出公继。韩烈侯卒，子文侯继。魏文侯卒，子武侯继。赵武侯卒，烈侯子敬继。

乙未 田和称诸侯于齐，列于周纪。魏攻赵邯郸。

丙申 韩伐郑，取阳城，伐宋，执宋公于彭城。魏城安邑及王垣。赵师破齐于灵丘。齐太公和卒，子桓公午继。秦庶长改杀出公及其母，迎灵公之子于河西，立之，是谓献公。

丁酉 赵破齐师于廪丘。

戊戌 魏败赵师于兔台。

己亥 齐、魏以卫伐赵，取刚平。

庚子 赵会楚伐魏，取棘浦。楚悼王卒，宗室作乱，杀吴起。王子继，是谓肃王，诛害吴起者七十余家。

辛丑 齐伐燕，取桑丘。

壬寅 齐康公死于海上，齐桓侯卒，子因齐立，是谓威王。

癸卯 晋孝公卒，子静公俱酒继。韩、赵、魏伐齐，至于灵丘。

甲辰 韩文侯卒，子哀侯继。赵攻中山，战于房子。鲁穆公卒，子共公继。

乙巳 周安王崩，太子喜嗣位，是谓烈王。魏武侯、韩哀侯、赵敬侯同灭晋而三分其地，以静公为家人，食端氏一城。

丙午 韩灭郑，徙都之。赵敬侯卒，子成侯继。宋休公卒，子辟公继。

丁未

戊申 鲁伐齐，入阳关。赵伐齐，至博陵。

己酉 卫拔齐薛陵。攻赵北蔺。赵拔卫郷邑七十三。宋辟公卒，子剔成继。

庚戌 韩严弑其君哀侯，立其子懿侯。魏武侯卒，公子争国，赵伐魏，立公子罃，是谓惠王。赵败秦军于鄗安。

辛亥 赵伐齐至鄄，魏败赵师于覃怀。齐威王烹阿大夫，封即墨大夫万家。楚肃王卒，弟良夫继，是谓宣王。

壬子 周烈王崩，弟扁嗣位，是谓显王。齐西败赵、魏之师于浊泽，赵输长城，魏入观齐。魏败韩于马陵。

癸丑 韩、魏及周

甲寅 赵、韩分周为二。

乙卯 魏会韩攻秦，不利于洛阴。

丙辰 齐攻秦，不利于石门。魏伐宋，取仪台。

丁巳 周显王西贺秦献公。魏与秦会于杜平。

戊午

己未 秦献公卒，子孝公继，败魏师于少梁。魏败韩师、赵师于浍。

庚申 魏拔赵皮牢。

辛酉 致文武胙于秦孝公。东周君惠公卒，子傑继。韩、赵、魏伐齐。

壬戌 秦用卫鞅。韩懿侯卒，子昭侯继。

癸亥

经世之寅二千二百二十三

甲子 周显王十二年。宋取韩黄池。齐封邹忌为成侯。

乙丑 赵会燕于河上，会齐于平陆。鲁、卫、宋、郑朝魏。

丙寅 鲁共公卒，子康公继。齐会赵于郊，会魏于平陆，会秦于杜平。

丁卯 秦攻魏师于元里，取少梁。魏围赵邯郸。

戊辰 韩攻东周君，取陵观及邢丘。齐田忌、孙膑救赵，败魏师于桂陵。是年，齐始称王。

己巳 秦大良造卫鞅会韩、赵之师围魏襄陵。

庚午 韩用申不害为相。秦、赵伐魏，魏归赵邯郸，盟于漳水之上。

辛未 赵成侯卒，世子继，是谓肃侯。秦开阡陌，大筑冀阙于咸阳，自雍徙都之。

壬申

癸酉 赵夺晋君端氏，徙之屯留。秦初为赋。

甲戌

乙亥鲁康公卒，子景公继。

丙子

丁丑

戊寅 周显王锡秦孝公，命为伯。齐威王卒，子宣王辟强继。

己卯 诸侯西贺秦。

庚辰 齐救韩，田忌、田婴、孙膑大败魏师于马陵，获将庞涓及世子申。

辛巳 楚宣王卒，子威王继。秦夺魏河西七百里。魏去安邑，徙都大梁。

壬午

癸未 秦孝公卒，子惠文君继，是谓惠文王，商鞅奔魏，魏不受，复入于秦。

甲申 秦惠文王夷商鞅族。苏秦入秦，不受。

乙酉 周显王西贺秦。孟轲为魏卿。

丙戌 秦拔韩宜阳。魏惠王卒，子襄王继。齐宣王会魏襄王于鄄。

丁亥 苏秦会赵、燕、韩、魏、齐、楚六国之师于洹水之上，以攻秦至于函谷。韩作高门。

是年，楚灭越，获王无彊，尽取其地，东开地至浙江。魏始称王。齐田婴为相。

戊子 燕文公卒，子易王立。韩昭侯卒，子宣惠王立。楚败齐师于徐州，齐田婴诈楚，故不利。

己丑 齐会魏伐赵，又伐燕，取十城。

庚寅 秦伐魏。

辛卯 宋乱，公弟偃弑其君，代立，是谓元王。

壬辰 楚威王卒，子怀王槐继。魏伐楚，取陉山。秦伐魏，取汾阴。

癸巳 秦用张仪为相。陈轸适楚。楚灭蜀。魏输秦上郡。

经世之卯二千二百二十四

甲午 周显王四十二年。齐会魏攻韩之桑丘。

乙未 赵肃侯卒，子定继，是谓武灵王。齐用孟轲为上卿。

丙申 孟轲去齐。

丁酉 秦始称王。齐宣王卒，子湣王地继。秦筑上郡塞。

戊戌 韩、燕称王。楚破魏襄陵，入城，移兵攻齐。秦张仪会齐、楚，执政于齧桑。

己亥 秦张仪出相魏，赵会韩、魏二君于区鼠。

庚子 周显王崩，子定嗣位，是谓慎靚王。是年，赵始称王。齐封田婴于薛。盗杀苏秦于齐，苏代复相燕。燕王卒，子哙继，子之专国，苏代使齐。

辛丑 宋伐楚，取地三百里，始称王。秦齐交婚。

壬寅 魏襄王卒，子哀王继。张仪复相秦。

癸卯 楚会齐、赵、韩、魏、燕攻秦，不利，齐独后，秦樗里疾大败六国之师，获将申差及韩、魏二公子。

甲辰 齐败魏师于观津，与秦争雄雌。鲁景公卒，子平公继。秦败韩师于浊泽，韩请割名都一，以助伐楚，既而背之，秦又伐韩，败韩师于岸门，楚救不至。燕王哙以国属子之。

乙巳 齐伐燕。秦伐赵，拔中都及西阳。

丙午 周慎靚王崩，子延继，是谓赧王，称西周。秦拔义渠二十五城，又取韩之石章。

丁未 楚、齐和亲。燕乱，将市被攻子之不克，返攻世子，又不克，死。

戊申 楚攻秦，不利。秦伐齐，楚救不至。秦张仪絟楚。樗里疾攻赵。

己酉 楚怀王大伐秦，不利，又伐，又不利。秦庶长魏章会齐、韩之师大败楚师于蓝田，又败之于丹水之阳，获其将屈丐，遂取汉中地，置黔中郡。韩宣王卒，世子苍继，是谓襄王。齐以五都兵攻燕，燕乱，国人立太`子平，是谓昭王。

庚戌 楚屈原使齐。秦张仪使楚，会楚、齐、韩、赵、魏、燕六国西事秦，至咸阳而秦惠王卒，子武继。燕起金台，以礼郭槐，乐毅自魏至，邹衍自齐至，剧辛自赵至。

辛亥 秦会魏于临晋，张仪、魏章适魏，樗里疾、甘茂为相。

壬子 楚合齐以善韩。

癸丑 秦武王会魏哀王于应，会韩襄王于临晋。

甲寅 东、西二周君相攻。楚围韩之雍氏。秦甘茂拔韩之宜阳，武王举周鼎，绝膑而死，国人迎母弟稷于赵而立之，是谓昭襄王，太后临朝称制，魏冉专政。赵武灵王改用胡服。

乙卯 秦复韩武遂，严君疾、向寿为相，甘茂适魏。

丙辰 楚绝齐以善秦。

丁巳 秦昭王与楚怀王会于黄棘，复之上庸。

戊午 齐、韩、魏攻楚，楚求救于秦。鲁平公卒，子文公贾继。秦取韩武遂，拔魏蒲坂。

己未 秦复魏蒲坂，会韩于武遂。

庚申 楚伐秦，不利。秦昭襄王会齐、韩、魏伐楚，败之于重丘。

辛酉 齐孟尝君入秦为质。

壬戌 楚怀王放大夫屈原于江滨，与秦昭襄王会于武关，不复，国人迎太子横于齐而立之，是谓顷襄王，其弟子兰为令尹。齐归秦泾阳君，孟尝君自秦逃归。秦会齐、魏伐楚，取八城。赵拔燕中山，攘地北至燕、代，西至九源。

癸亥 齐会韩、魏伐秦，至于函谷。秦伐楚，取十六城。赵武灵王称主父，会群臣于东宫，废太子章而授庶子何位，是谓惠文王，以肥义为之相。北略地，南入秦，称使者。

经世之辰二千二百二十五

甲子 周赧王十八年。楚怀王于秦逃归，不克。

乙丑 楚怀王死于秦，楚遂绝秦。魏哀王卒，子昭王继。齐会韩、魏、赵、宋五国之兵攻秦，至盐氏而还。秦与韩、魏河北及封陵以和。韩襄王卒，子厘王继。赵主父灭中山，徙其王于肤施，封废太子章于代，号安阳君，使田不礼为之相。

丙寅 秦免楼缓相，穰侯魏冉复相，率师攻魏。赵安阳君及田不礼作难，公子成及大夫李兑平之，主父死于沙丘宫。

丁卯 秦向寿伐韩，拔武始。

戊辰 楚与秦复和。韩伐秦，不利。秦左庶长白起大败韩及诸侯之师于伊阙，取城五，坑军二十四万，获将公孙喜。

己巳 楚逆妇于秦。秦魏冉免相，大良造白起伐魏取垣，攻楚拔宛。

庚午 秦魏冉复相，封陶邑，司马错伐韩轵及邓。

辛未 齐有田甲之难，免孟尝君相。魏献河东地方四百里入秦。韩献武遂二百里入秦。赵会齐伐韩。

壬申 齐复孟尝君相。秦伐韩，拔六十一城。

癸酉 齐、秦约称东、西帝，复罢。

甲戌 齐孟尝君谢病。秦昭襄王巡汉中及上郡、河北，拔魏新垣及曲阳。

乙亥 齐灭宋，至于泗上，十二诸侯邹鲁之君皆称臣，南取楚之淮北，西侵韩、赵、 魏。 魏 献秦安邑，秦伐魏之河内，攻韩之夏山。

丙子 齐孟尝君以薛属魏。秦昭襄王会楚顷襄王于宛，会赵惠文王于中阳，伐齐拔九城。

丁丑 燕乐毅会秦、楚、韩、赵、魏五国之师伐齐，大败齐师于济西，遂入临葘，拔城七十，拜乐毅为上卿，封昌国君，留围齐即墨及莒。齐湣王保莒。楚使淖齿救齐，杀齐湣王于莒，莒人立其子法章，是谓襄王。荀卿行祭酒。

戊寅 楚顷襄王会秦昭襄王于鄢。秦穰侯伐魏至于国。

己卯 秦昭襄王会韩厘王于新城，会魏昭王于新名，伐赵拔二城，伐韩取六邑。

庚辰 楚会魏、赵伐秦，秦伐楚。魏冉复相。赵使蔺相如入秦献宝。

辛巳 楚割上庸及汉中，请和于秦。秦白起拔赵二城，司马错拔楚上庸。燕昭王卒，子惠王继，以骑劫代乐毅将，乐毅奔赵。赵惠文王与秦昭襄王会于渑池，蔺相如相。

壬午 齐田单大败燕军于即墨，获将骑劫，复城七十，迎襄王自莒入临菑，封田单安平君。秦白起拔楚西陵。

癸未 楚顷襄王出奔陈，郢陷于秦。大良造白起破楚入郢，烧夷陵，以郢为南郡，封起武安君。

甲申 秦拔楚巫及黔中，作黔中郡。魏昭王卒，子安厘王继。

乙酉 楚东取江旁十五邑以抜秦。秦拔魏二城，封无忌信陵君。

丙戌 秦兵围大梁，魏入温请和。秦以穰侯为相国。韩暴鴖救魏，不利。赵廉颇拔魏房子、安阳。

丁亥 魏芒卯攻韩不利，秦师救韩，败赵、魏之师十五万于华阳，魏入南阳请和，以其地为南阳郡。

戊子 韩厘王卒，子桓惠王继。赵取东胡地。

己丑 楚黄歇奉太子完入秦为质求平，又助韩、魏伐燕。齐田单拔燕中阳。秦会楚、韩、赵、魏伐燕。燕惠王卒，子武成王继。赵蔺相如伐齐。

庚寅 秦穰侯伐齐，取刚、寿，以广陶邑。范雎自魏入秦。

辛卯 秦师伐韩，以逼周。

壬辰 秦中更胡伤攻赵阏与，赵奢击之，有功封马服君，与廉颇同位，秦人为之少惧。

癸巳 秦拔魏怀城。

经世之巳二千二百二十六

甲午 周赧王四十八年。秦太子卒于魏。

乙未 秦拔魏鄓丘，罢穰侯相国及宣太后权，以客卿范雎为相，封应侯，魏冉就国。赵惠文王卒，子丹继，是谓孝成王，太后专政。，

丙申 齐襄王卒，子建继。田单救赵。秦以安国君为太子，宣太后卒，拔赵三城，进围邯郸。赵出长安君为质于齐，求救。赵胜为相，封平原君。

丁酉 齐用田单为相。秦白起伐韩，拔九城。

戊戌 楚顷襄王卒，太子完自秦亡归，继，是谓考烈王，以左徒黄歇为令尹，号春申君，封于吴，食淮北地。秦白起拔韩南郡。

己亥 楚献地于秦乞和。秦五大夫贲伐韩，拔十城，以绝太行路。韩冯亭以上党入于赵，赵受韩上党，廉颇军长平。

庚子 楚伐鲁，取徐州。秦白起攻赵长平。

辛丑 秦武安君大败赵军于长平，进围邯郸。赵以赵括代廉颇将，长平遂陷，兵四十万为秦所坑。

壬寅 秦分军为三，罢武安君白起将，以王龁代攻赵，拔赵武安及皮牢，司马梗北定上党。赵使苏代使秦。

癸卯 秦加范雎相国，王龁围邯郸，张唐攻魏。燕武成王卒，子孝王继。赵平原君求救于楚、魏。

甲辰 楚春申君、魏信陵君救赵。秦武安君白起不克，杀之于杜邮。

乙巳 周赧王会齐、韩、赵、魏兵出伊阙，攻秦不利，西奔秦，秦昭襄王灭周，尽入其地三十六城，徙其王于惮狐。楚灭鲁，以齐荀卿为兰陵令。

丙午 秦徙周民及九鼎于咸阳。蔡泽自燕入秦，代范雎相。燕孝王卒，子喜继。

丁未 楚、齐、韩、燕、赵皆服命于秦，魏独后，秦使将军樛伐之，取吴城。

戊申 秦郊上帝于雍丘。赵徙都钜鹿。

己酉 赵平原君卒。

庚戌 秦昭襄王卒，太子安国继，是谓孝文王，立三日又卒，子楚立，是谓庄襄王，以华阳夫人为后，子政为太子，吕不韦为丞相，封文信侯，食河南十万户。楚春申君入吊于秦。燕将栗腹攻赵不利，赵廉颇破燕军于鄗，封颇信平侯。

辛亥 东周君会诸侯攻秦不利，没于秦。秦丞相吕不韦平东周，尽入其地，置三川郡，徙其君于阳人。赵廉颇伐燕，围其国。

壬子 秦蒙骜拔赵太原，拔韩荥阳及成皐。

癸丑 秦蒙骜拔魏高都，又举赵三十七城。楚、齐、魏、韩、燕、赵攻秦，不利。

甲寅 秦庄襄王卒，太子政继，是谓始皇帝，以吕不韦为相国，号仲父，同太后专政，李斯为舍人。齐田单屠聊城。魏无忌自赵归国，率楚、齐、韩、赵、燕五国之师，败秦军于河外，走蒙骜，追至函谷。

乙卯 秦蒙骜平晋阳。

丙辰 赵孝成王卒，子偃继，是谓悼襄王，以乐乘代廉颇将，颇奔魏。。

丁巳 秦蒙骜攻魏拔二城，攻韩拔十二城。

戊午 魏厘王卒，子景湣王继，信陵君亦卒。赵将李牧拔燕二城。

己未 秦拔魏二十城，置东郡。赵伐燕，获将剧辛。

庚申 楚考烈王会齐、韩、赵、魏、燕五国之兵伐秦，至于函谷，不利，东徙都寿春，春申君就国于吴。

辛酉 秦拔魏之汲，赵拔魏之鄴。

壬戌 秦封嫪毐长信侯，关政于内。韩桓惠王卒，子安继。

癸亥 长信侯嫪毐作难，攻鄿年宫，不克伏诛，徙太后于雍，流蜀者四千家。楚考烈王卒，子幽王悍继。

经世之午二千二百二十七

甲子 秦始皇帝十年。吕不韦坐嫪毐事免相，李斯为相。齐、赵来，置酒。复华阳太后于甘泉宫。

乙丑 秦王翦、桓齮拔赵九城。赵悼襄王卒，子迁继。秦兵攻鄴。

丙寅 秦会魏伐楚及韩，文信侯吕不韦自杀。

丁卯 秦桓齮大败赵军十万于平阳。韩公子非使秦，不还。

戊辰 秦桓齮破赵宜安及赤丽。韩王安朝秦。

己巳 秦伐赵，一军攻鄴，一军攻狼孟。燕太子丹自秦逃归。李牧抜秦有功。

庚午 魏献秦丽邑。

辛未 秦内史腾灭韩，获其王，以其地为颍川郡。

壬申 秦王翦下井陉，大破赵军，进围钜鹿。赵以赵葱代李牧，颜聚代司马尚将。

癸酉 秦王翦灭赵，获其王，以其地为赵郡。楚幽王卒，母弟犹立，庶兄负芻杀犹，代立。魏景湣王卒，子假继。赵亡太子嘉称王于代，会燕军于上谷。

甲戌 秦王翦破燕军于易水。燕荆轲使秦，不还。

乙亥 秦王翦、王贲灭燕，获其太子丹，翦谢病还。拔楚十城。

丙子 秦王贲灭魏，决河灌大梁，获其王。

丁丑 秦王翦破楚，杀其将项燕。楚丧师于蘨，走寿春。

戊寅 秦王翦、蒙武灭楚，获其王，以其地为楚郡。

己卯 秦王贲平辽东，获燕王，平代，获赵太子。王翦定越，以其地为会稽郡。

庚辰 秦王翦灭齐，获其王，以其地为齐郡。东至海及朝鲜，西至临洮、羌中，南至北嚮户，北至阴山、辽东。分天下地为三十六郡，罢侯置守。铸天下兵为十二金人。徙天下豪富十二万户于咸阳。大建宫室，作阿房。为万世业，称始皇帝，更以建亥月为岁首。

辛巳 西巡狩至于陇右、北地，及回中乃复。

壬午 东巡狩至于邹峄，封泰山，禅梁甫，登琅邪。丞相隗林、王緐、卿士李斯、王戊、五大夫赵婴、将军杨樛及九侯，勒帝功于金石，表于海上，遂南至于衡山，浮江，自南郡由武关乃复。

癸未 东巡狩，至博浪沙中遇盗。遂登之罘，刻石纪功。北由上当乃复。

甲申

乙酉

丙戌 北巡狩至于碣石，由上郡乃复。使蒙恬击胡，取河南地。

丁亥 南取陆梁地，为桂林、象郡。又北斥匈奴，自榆中并河以东属之阴山，为三十四县。 城河上为塞。又使蒙恬渡河取高阙、陶山、北假中，以筑亭障。

戊子 置酒咸阳宫，聚天下书，焚之。

己丑 聚天下学士于骊山，坑之。广阿房宫，自咸阳达于渭南。

庚寅

辛卯 南巡狩至于云梦，左丞相冯去疾留守，右丞相李斯从行，少子胡亥请行，至九疑浮江，东至于会稽，又北至于琅邪，由平原达沙丘，崩。左丞相李斯、宦氏赵高矫帝书，更立少子胡亥，赐上郡太子、将军蒙恬死。遂还咸阳，胡亥立，是谓二世皇帝。葬始皇帝骊山。

壬辰 宦氏赵高为中郎令，专政。东巡狩至于会稽北，又至于辽东乃复。大杀王族及群臣。复广阿房，征天下材士。以五万人为屯卫，咸阳三百里不得食其谷。戍卒陈胜称王于楚。关东郡邑皆杀其令长，以应陈胜而西攻秦。陈胜将武臣称王于赵，魏咎称王于魏，狄人田儋称王于齐。楚人项梁举兵会稽，徐人刘季称兵丰沛。陈胜兵西攻秦，至于戏。

癸巳 秦杀右丞相冯去疾、将军冯劫及囚左丞相李斯，谏罢阿房故也。将军章邯灭陈胜于城父，破项梁于定陶，平田儋于临济，渡河北攻赵。田儋死，其弟荣立儋子市为王。陈胜将秦嘉立胜子景驹为王，项梁杀景驹，求楚怀王孙心，立之，保盱台项梁死，其子羽军彭城，其将刘季军砀山，楚王心收项梁军，自盱台徙彭城，以刘季为砀郡长，封武安侯，俾南略地而西攻秦，以项羽为鲁国公，封长安侯，俾北救赵而西攻秦，约先入关者王。

经世之未二千二百二十八

甲午 秦二世三年。中郎令赵高称丞相，杀李斯及弑其君胡亥于望夷宫，代立不可，立二世兄之子婴为王。婴立，夷赵高三族。沛公兵十万由武关入，至咸阳，秦子婴降于轵道，收图籍，封宫室府库，示众人以约法三章，还军灞上，以待东诸侯。项羽北救赵，杀大将军宋义，至钜鹿大败章邯于洹水，秦军降者二十万，悉坑之于新安，合齐、赵、魏、韩、燕五国之兵四十万，由函谷而入，会沛公于戏，而屠咸阳，杀子婴，收子女玉帛，焚宫室府库。

乙未 项羽渝约自封建。立楚王心为义帝，徙之江南，都郴。封沛公季为汉王，迁之汉中，都南郑。分秦关中为三，一封降将章邯为雍王，都废丘；一封降将司马欣为塞王，都栎阳；一封降将董翳为翟王，都高奴。分齐为三，一封齐将田都为临菑王，都临菑；一封齐将田安为济北王，都博阳；一封齐王田市为胶东王，徙即墨。分楚为三，一封楚将英布为九江王，都六；一封楚将共敖为临江王，都江陵；一封番君吴芮为衡山王，徙邾。分赵为二，一封楚将张耳为常山王，都襄国；一封赵王歇为代王，徙雁门。分韩为二，一封楚将申阳为河南王，都洛阳；一封韩成为韩王，都阳翟。分魏为二，一封赵将司马卯为殷王，都朝歌；一封魏王豹为魏王，徙平阳。分燕为二，一封燕将臧荼为燕王，都蓟；一封燕王韩广为辽东王，徙无终。封吴芮将梅鋗十万户侯，赵歇将陈余环三县，田市将田荣不及封。羽自称西楚霸王，王梁地九郡，都彭城。诸王之在戏下者，咸遣罢兵就国。羽亦东出，使人杀义帝于江上，杀韩王成，以郑昌代之。臧荼杀韩广于燕，并有其地，田荣杀田都、田安、田市于齐，并有其地，称齐王。彭越受荣符，以覆梁地，陈余受荣兵，以破常山。赵王歇自代迁都钜鹿，张耳走汉。项羽北破田荣于齐。荣死，弟横立荣子广，复保城阳。

丙申 汉王自南郑东收三秦、二韩五侯兵，合三河士五十六万东伐楚。入彭城，取重宝美女，为置酒高会。项羽至自伐齐，大败汉军于雎水，杀十余万，并获汉王父母妻子。汉王退保荥阳，筑甬道以通敖仓粟。使将韩信、张耳攻魏、赵。丞相萧何兵至自关中。自此日战于京、索间。

丁酉 楚围汉于荥阳，拔之。纪信、周苛、枞公死之。汉退师保成皐。九江王英布降于汉。彭越破楚军于下邳。韩信、张耳平魏、赵，还军修武。汉王自成皐北渡河至修武。使张耳收兵赵地。韩信伐齐。卢緐、刘贾南渡白马津，会彭越攻楚。楚又拔汉成皐。

戊戌 汉复取成皐，与楚对兵广武。韩信平齐，乞封假王。项羽请和，约分天下于鸿沟。归汉王父母妻子。还军至阳夏，汉军复至，楚复败汉军。汉又大会韩信、彭越、英布及诸侯兵于垓下。

己亥 汉灭楚。项羽死于东城，汉王以鲁国公礼葬羽于谷城。楚之诸侯而王者并降封侯。封齐王韩信楚王，治下邳。建成侯彭越为梁王，治定陶。九江王英布为淮南王，治广陵。韩王信为韩王，治阳翟。衡山王吴芮为长沙王，治临湘。肇帝位于汜水之阳，西都长安。大建宫室。燕王臧荼不恭命，攻下代郡，往平之，获臧荼。以太尉卢緐为燕王。齐王田广卒，叔横立，入于海。

庚子 帝游云梦，会诸侯于陈。执楚王韩信归，降为淮阴侯。分其地为二，一封刘贾为荆王，治淮东；一封弟交为楚王，治淮西。别封子肥为齐王。徙韩王信为太原王。匈奴寇马邑，韩王信以众叛。帝尊父太公为太上皇。

辛丑 帝北征韩王信于铜韑，信走匈奴，遂及匈奴，至于平城。匈奴围帝于平城七日。樊哙北定代。以兄仲为代王。

壬寅 建未央宫。代王刘仲自雁门逃归，废为合阳侯，以陈豨为代王。

癸卯 大朝诸侯于未央宫。赵相贯高事觉。

甲辰 太上皇及太上后崩。陈豨以雁门叛，帝北征。诛淮阴侯韩信并夷三族。以萧何为相国。

乙巳 梁王彭越以定陶叛。平之，夷三族。淮南王英布以广陵叛，兼有淮东西地。

丙午 帝征淮南，平之，夷英补三族。周勃平代，获陈豨于当城。帝崩，太子盈践位，是谓惠帝，太后吕氏临朝称制，萧何、曹参、陈平、周勃辅政，葬高祖于长陵。卢緐以燕叛。

丁未 太后杀赵王如意及其母夫人戚氏。齐王肥献阳城，为鲁元公主汤沐邑。

戊申 相国萧何卒，曹参为相国。

己酉 城长安。

庚戌 除挟书律。

辛亥 相国曹参卒，王陵为右丞相，陈平为左丞相。

壬子 太尉樊哙卒，周勃为太尉。

癸丑 惠帝崩，立无名子为帝，葬惠帝于安陵，封吕氏四人为王，六人为侯，罢王陵相，进陈平右丞相，以審食其为左丞相，关政于内，太后专制，名雉。

甲寅

乙卯

丙辰

丁巳 幽无名子于永巷，杀之，立恒山王义为帝。

戊午 尉佗称帝南越。

己未 匈奴寇狄道。

庚申 太后杀赵王友，以梁王吕产为相国，赵王吕禄为上将军，分统南北军。

辛酉 太后吕氏崩，丞相陈平、太尉周勃、朱虚侯刘章、曲周侯郦商及子寄诛吕禄、吕产，获南北军，夷吕氏三族，废恒山王义，迎高祖中子代王恒于雁门，立之，是谓文帝，以宋昌为卫将军，专南北军，丞相陈平让周勃右丞相，而为左丞相，灌婴为太尉，张武为中郎。

壬戌 以皇子启为皇太子，周勃免相，陈平兼左右丞相。

癸亥 丞相陈平卒，周勃复相，始作铜虎符。

经世之申二千二百二十九

甲子 汉孝文皇帝三年。免周勃相，以灌婴为相，王兴居以济北叛，平之，匈奴寇北地。

乙丑 绛侯周勃下廷尉。

丙寅

丁卯 王长以淮南叛，徙之蜀，放贾宜于长沙。

戊辰

己巳

庚午

辛未

壬申

癸酉

甲戌 除肉刑。

乙亥

丙子 祀上帝。

丁丑

戊寅 改称元年，是谓后元。

己卯

庚辰

辛巳

壬午

癸未 匈奴寇云中上郡，命六将屯备，周亚夫军细柳。

甲申 文帝崩，太子启践位，是谓孝景皇帝，葬太宗于灞陵。

乙酉 与匈奴约和亲。

丙戌

丁亥 吴王濞、胶西王卯、楚王戊、赵王遂、济南王辟光、菑川王贤、胶东王雄渠七国连叛，诛御史大夫晁错，七国平，梁孝王霸有东土。

戊子 以皇子荣为皇太子。

己丑 以公主嫔于匈奴。

庚寅

辛卯 废皇太子荣，以胶东王徹为皇太子，太尉周亚夫为丞相。

壬辰 改称元年，是谓中元。

癸巳

经世之酉二千二百三十

甲午 汉孝景皇帝十年。周亚夫免相。

乙未

丙申

丁酉

戊戌 再改元，是谓后元。周亚夫下狱，死。

己亥

庚子 景帝崩，太子徹践位，是谓孝武皇帝，葬景帝于阳陵。

辛丑 改建元元年。

壬寅 窦婴免相，田蚡免太尉。

癸卯

甲辰

乙巳

丙午

丁未 改元元光，始令郡国贡，孝廉董仲舒起焉。

戊申 命将兵三十万大伐匈奴，不利。

己酉

庚戌 窦婴弃市，田蚡卒。

辛亥 废皇后陈氏，以卫夫人为皇后，弟青为将军。

壬子 命将四大伐匈奴，无功。

癸丑 改元元朔。

甲寅 卫青伐匈奴，有功，收河南，置朔方、五原郡。

乙卯

丙辰 匈奴寇上郡。

丁巳 匈奴寇雁门，卫青伐之，有功拜大将军。公孙弘为丞相，封平津侯。

戊午 卫青征匈奴，大有功，霍去病为骠姚校尉。张骞通西域，有功封博望侯。

己未 改元元狩，获白麟故也。淮南王安、衡山王赐二国叛，平之，册据为皇太子。

庚申 霍去病征匈奴至于居延，拜骠骑将军。李广征匈奴，无功，谪为庶人。

辛酉

壬戌 卫青、霍去病、李广大伐匈奴，李广自杀。

癸亥 丞相李蔡自杀。

经世之戌二千二百三十一

甲子 汉孝武皇帝二十四年。大司马霍去病卒。

乙丑 改元元鼎。

丙寅 丞相翟青下狱，死。

丁卯 徙函谷关于新安。

戊辰 封方士栾大为乐通侯。

己巳 南越王相吕嘉叛，诸侯坐酎金轻，夺爵者一百六十人，丞相赵周下狱死。乐通侯栾大坐诬罔弃市。西羌及匈奴寇五原。

庚午 南寇平，东越王余善叛，卜式为御史大夫。

辛未 改元元封，帝征匈奴至于北海，东越杀余善降。有事于东、西、中三岳及禅梁甫，东巡狩至于碣石，西历九原，归于甘泉。

壬申 复巡狩泰山，作瓠子堤。朝鲜寇辽东。

癸酉 朝鲜杀其王右渠以降。祀汾阴后土。

甲戌

乙亥 南巡狩至于盛唐。大司马卫青卒。

丙子 西幸回中及祀汾阴后土。

丁丑 改元太初，东巡狩泰山。以建寅月为岁首，西伐大宛，起建章。

戊寅 北幸河东，祀后土。骑二万征匈奴，不复。

己卯 东巡狩海上。匈奴寇张掖、酒泉。

庚辰 李广利平大宛，获其王及汗血马。

辛巳 改元天汉。中郎将苏武使匈奴。北幸河东。

壬午 东巡狩至于海上，又西幸回中。将军李陵征匈奴，不还。

癸未 东巡泰山，又北幸常山。匈奴寇雁门。

甲申 大伐匈奴，不利。朝诸侯于甘泉宫。

乙酉 改元太始。

丙戌 西幸回中。

丁亥 东巡海上。

戊子 东巡泰山。

己丑 改元征和，巫蛊事起。

庚寅 太子杀江充，丞相刘屈氂攻太子，战于长安，太子败死，皇后自杀，诸邑公主皆坐巫蛊死。

辛卯 大伐匈奴。巫蛊事觉，诛丞相刘屈氂。

壬辰 东巡海上。天下疲于兵革。

癸巳 改元后元，重合侯马通叛。

经世之亥二千二百三十二

甲午 汉孝武皇帝五十四年。册皇子弗陵为皇太子。帝幸眛厔五柞宫，崩，大司马霍光受顾命，太子弗陵嗣皇帝位，是谓昭帝。葬世宗于茂陵，大将军霍光专政。

乙未 改元始元。

丙申

丁酉

戊戌

己亥

庚子

辛丑 改元元凤，诛鄂邑长公主及燕王旦，左将军上官桀谋害霍光，事觉故也。

壬寅

癸卯

甲辰 丞相田千秋卒。

乙巳 丞相王詃卒。

丙午

丁未 改元元平，帝崩，昌邑王贺立。葬昭帝于平陵。贺立不明，大将军霍光废之，迎戾太子孙询，立之，是谓孝宣皇帝，丙吉为相。

戊申 改元本始。

己酉 命将五兵十五万大伐匈奴。

庚戌

辛亥 皇后许氏遇毒崩，霍光以女上皇后。

壬子 改元地节。

癸丑 大司马、大将军霍光卒，子禹继事。

甲寅 册皇子奭为皇太子。

乙卯 大司马霍禹谋逆事觉，夷三族，废皇后霍氏。

丙辰 改元元康。

丁巳 册王氏为皇后。

戊午 太子太傅疏广、太子少傅疏受谢病归东海。

己未

庚申 改元神雀，赵充国伐西羌。

辛酉

壬戌 萧望之为御史大夫。

癸亥 颍川太守黄霸赐爵关内侯，河南太守严延年弃市。

观物篇三十二 以运经世八

经元之甲一

经会之午七

经运之庚一百八十七

经世之子二千二百三十三

甲子 汉孝宣皇帝十七年。改元五凤。左冯翊太守韩延寿弃市，萧望之为太子太傅，坐慢丞相丙吉也。平通侯杨恽弃市，坐怨望也。

乙丑

丙寅 丞相丙吉卒，黄霸为相。

丁卯

戊辰 改元甘露。

己巳

庚午 匈奴呼韩邪单于来朝。于定国为相。

辛未

壬申 改元黄龙。宣帝崩于未央宫，皇太子奭践位，是谓孝元皇帝。

癸酉 改元初元，葬中宗于杜陵。

甲戌 册皇子骜为皇太子。盗杀萧望之。

乙亥

丙子 幸河东。

丁丑

戊寅 改元永光。

己卯

庚辰 西羌平。

辛巳

壬午

癸未 改元建昭。

甲申

乙酉 匡衡为相。

丙戌

丁亥

戊子 改元竟宁。帝崩，皇太子骜即位，是谓孝成皇帝。葬高宗于渭陵。王凤为大司马大将军，专政。

己丑 改元建始。

庚寅

辛卯 王商以诬免相匡衡为庶人。

壬辰 河大决。王商为相。

癸巳 改元河平。

经世之丑二千二百三十四

甲午 汉孝成皇帝六年。

乙未

丙申

丁酉 改元阳朔。京兆尹王章下狱死。张禹为相。

戊戌 王音为御史大夫。

己亥 大司马王凤卒，弟音继事。

庚子

辛丑 改元鸿嘉。

壬寅 幸云阳。

癸卯 废皇后许氏。

甲辰

乙巳 改元永始。封王莽新都侯。册赵飞燕为皇后。

丙午 大司马王音卒，王商为大司马，翟方进为相，孔黄为御史大夫。

丁未

戊申 大司马王商免，王根为大司马。

己酉 改元元延。

庚戌

辛亥

壬子

癸丑 改元绥和。

甲寅 成帝崩，皇太子欣践位，是谓孝哀皇帝。太后王氏临朝称制。大司马王根专政。葬成帝于延陵。王根罪免，丁明为司马，孔光为丞相。

乙卯 改元建平。册傅氏为皇后，傅喜为大司马，朱博为大司空。

丙辰 傅喜免，丁明复为大司马。孔光免，朱博自杀。

丁巳 相平党薨，王嘉为相

戊午 息夫躬下狱死。

己未 改元元寿。王嘉以下狱死，大司马丁明免。

庚申 哀帝崩，元帝孙中山王子衍即位，是谓孝平皇帝，年方九岁，太后卫姬临朝，以王莽为太傅辅政王室。元始五年立莽女为皇后。

辛酉 改元元始。封大司马王莽安汉公。

壬戌

癸亥

经世之寅二千二百三十五

甲子 汉孝平皇帝四年。王莽以女上皇后。

乙丑 王莽弑帝于未央宫，立元帝孙孺子婴，莽加九锡。

丙寅 王莽改元居摄。

丁卯 王莽称假皇帝。翟义立严乡侯信于东都，莽将王邑灭之。

戊辰 王莽改元初始。

己巳 王莽窃国命，改国为新室，元曰建国，降孺子婴为安定公。

庚午

辛未

壬申

癸酉

甲戌 王莽改元天凤。四夷交侵中国。

乙亥

丙子

丁丑 群盗起。

戊寅

己卯 校书郎扬雄卒。

庚辰 王莽改元地皇。兵起绿林。

辛巳

壬午 刘玄称兵宛业，刘秀及兄伯升称兵舂陵。

癸未 刘玄称帝，元曰更始，以刘伯升为司徒，刘秀为太常偏将军。是年大破莽将王寻、王邑军于昆阳三辅，遂灭莽于渐台。刘玄拜刘秀破虏大将军，行大司马事，使持节巡抚河北。王郎子林称帝邯郸。

甲申 刘玄西入长安，杀汉孺子婴。大将军刘秀北徇蓟，还拔邯郸，诛王郎，受刘玄萧王，又号为铜马帝，破赤眉大彤于射犬。赤眉西入函关攻更始。李宪自立称王。淮南秦丰自号楚黎王。董宪起东海。延岑称兵汉中。

乙酉 萧王肇位于河朔之鄗，国曰汉，元曰建武。南次洛阳都之赤眉陷长安，称帝，杀刘玄。公孙述称帝成都，元曰龙兴。刘永称帝睢阳。隗嚣称兵垄右。卢芳称兵安定。彭宠称王蓟门。

丙戌 赤眉焚长安宫室陵寝，铜马、青犊、尤来立孙登为帝于上郡，其将乐方杀之。

丁亥 赤眉降汉于宜阳，长安平。盖延平刘永于睢阳，隗嚣以西州格命。李宪称帝淮南。

戊子

己丑 彭宠为家奴所杀，来安抚，封不义侯，蓟门平。朱佑平秦丰于黎丘，灭张步于临淄。

卢芳称帝五原。帝征严光，不起。

庚寅 马成平李宪于淮南。吴汉平董宪于东海。隗嚣以西州入于蜀。

辛卯

壬辰 西征。冯异、窦融破隗嚣于垄右。

癸巳 隗嚣死，子纯立。来歙、冯异伐蜀，入天水。

经世之卯二千二百三十六

甲午 汉光武皇帝十年。西征，灭隗纯于垄右。

乙未 西征蜀至于南阳。吴汉、岑彭大破蜀军于荆门。

丙申 吴汉拔成都，诛公孙述及将田戎、岑延。

丁酉 卢芳自五原亡入匈奴。

戊戌 天下平。

己亥 大司徒欧阳歙下狱死。

庚子 交阯女徵侧叛。青、徐、幽、冀盗起。

辛丑 南巡。废皇后郭氏为中山太后，册贵人阴氏为皇后。

壬寅 西巡。史歆以成都叛，吴汉复平之。马援伐交阯。幸长安。

癸卯 南巡。马援平交阯，封新息侯。废皇太子强为东海王，以东海王庄为皇太子。

甲辰 大司徒戴涉下狱死。

乙巳

丙午

丁未

戊申

己酉 马援破武陵蛮。

庚戌 作寿陵。

辛亥

壬子

癸丑

甲寅 东巡狩。

乙卯

丙辰 东封太山，禅梁甫。改元中元。西幸长安。冯房为司空。

丁巳 帝崩。皇太子庄践位，是谓孝明皇帝。葬世祖于原陵。

戊午 改元永平。

己未

庚申

辛酉

壬戌 北巡至于邺。

癸亥 东巡至于岱。

经世之辰二千二百三十七

甲子 汉孝明皇帝七年。

乙丑

丙寅

丁卯 南巡狩。

戊辰

己巳 牟融为司空。

庚午 河大决。

辛未

壬申 东巡狩。

癸酉 司徒邢穆、駙马都尉韩光下狱死。

甲戌

乙亥 帝崩。皇太子炟践位，是谓孝章皇帝。葬显宗于节陵。

丙子 改元建初。

丁丑

戊寅

己卯 鲍昱为太尉，桓虞为司徒。诏于白虎观议五经异同。

庚辰

辛巳

壬午 废皇太子庆为清河王，立皇子肇为皇太子。北幸邺，西幸长安。

癸未 东巡狩。

甲申 改元元和。南巡狩。邓彪为太尉。

乙酉 东巡狩。

丙戌 北巡狩。

丁亥 改元章和。南巡狩。

戊子 帝崩。皇太子肇践位，是谓孝和皇帝。太后窦氏临朝称制。窦宪为车骑将军，专政。葬肃宗于敬陵。以邓彪为太尉录尚书事。

己丑 改元永元。窦宪败匈奴于稽落山，以窦宪为大将军。

庚寅

辛卯 帝加元服。班超平西域。

壬辰 窦宪作逆，事觉，伏诛。帝始亲万机。

癸巳

经世之巳二千二百三十八

甲午 汉孝和皇帝六年。

乙未

丙申

丁酉 司徒刘方有罪自杀。

戊戌

己亥

庚子 张醫罢太尉，张禹为太尉。

辛丑 鲁恭为司徒。

壬寅 废皇后阴氏，册贵人邓氏为皇后。徐防为司空。

癸卯 南巡。

甲辰 司徒鲁恭罢免，徐防为司徒，陈宠为司空。

乙巳 改元元兴。帝崩。皇子隆立，是谓殇帝。太后邓氏临朝称制，车骑将军邓骘专政。

丙午 改元延平。葬穆宗于慎陵。帝又崩，邓骘迎章帝孙祜立之，是谓孝安皇帝。葬殇帝于康陵。尹勤为司空。

丁未 改元永初。鲁恭为司徒，张禹为太尉，张敏为司空。周章谋废立不克，自杀。

戊申 邓骘为大将军。

己酉 帝加元服。

庚戌 海寇乱。

辛亥 西羌入寇。张禹免太尉。

壬子 太后邓氏有事于太庙。刘恺为司空。

癸丑

甲寅 改元元初。司马苞为太尉。

乙卯 册阎氏为皇后。刘恺为司徒，袁敞为司空。

丙辰 李咸为司空。

丁巳

戊午

己未

庚申 改元永宁。杨震为司徒。

辛酉 改元建光。太后邓氏崩，帝始亲政事，特进邓骘、渡辽将军邓遵下狱死。

壬戌 改元延光。

癸亥 司徒杨震为太尉。

经世之午二千二百三十九

甲子 汉孝安皇帝十八年。东巡。废皇太子保为济阴王。杨震罢太尉，冯石为太尉。

乙丑 帝南巡，崩于叶。太后阎氏临朝称制，阎显为车骑将军，专政。立章帝玄孙北乡侯懿。诛大将军耿宝。葬恭宗于恭陵。懿又卒，车骑将军阎显及大长秋江京闭宫门，择立他子，中黄门孙程十九人杀江京，迎济阴侯立之，是谓孝顺皇帝。显兵入北宫，不胜，孙程取阎显及江京之党，杀之，乱乃定。以王礼葬北乡侯。冯石为太傅，刘喜为太尉，李郺为司徒。

丙寅 改元永建。皇太后阎氏崩。桓焉为太傅，朱宠为太尉，朱伥为司徒。

丁卯

戊辰

己巳 帝加元服。庞参为太尉，王龚为司空，刘崎为司徒。

庚午 班始弃市。

辛未

壬申 改元阳嘉。册梁氏为皇后。

癸酉 施延为太尉。

甲戌 黄尚为司徒，王卓为司空。

乙亥

丙子 改元永和。王龚为太尉。

丁丑 郭虔为司空。

戊寅 刘寿为司徒。

己卯 诛中常侍张逵。

庚辰

辛巳 赵戒为司空，梁冀为大将军。

壬午 改元汉安。遣张纲等八使持节巡天下。广陵寇乱。赵峻为太尉，胡广为司徒。

癸未 彭门寇乱。

甲申 改元建康。帝崩。皇太子炳践位，是谓冲帝。太后梁氏临朝称制，大将军梁冀专政。

葬敬宗于宪陵。寇发宪陵。免尚书栾巴为庶人。

乙酉 改元永嘉。帝崩。太后梁氏、大将军梁冀迎肃宗玄孙缵立之，是为质帝。葬冲帝于怀陵。江淮寇乱，九江贼称黄帝，历阳贼称黑帝。

丙戌 改元本初。梁冀弑帝，迎肃宗曾孙志立之，是谓桓帝。李固罢免。梁冀专政。

丁亥 改元建和。梁冀以女上皇后。杜乔为太尉，胡广罢免。李固、杜乔下狱死。

戊子 帝加元服。赵戒为太尉，袁汤为司徒。

己丑

庚寅 改元和平。太后梁氏崩。

辛卯 改元元嘉。黄琼为司空，寻罢免。

壬辰

癸巳 改元永兴。袁成、逢隗为三公。

经世之未二千二百四十

甲午 汉孝桓皇帝八年。黄瓊为太尉，尹颂为司徒。

乙未 改元永寿。韩縯为司空。

丙申

丁酉

戊戌 改元延熹。

己亥 皇太后梁氏崩。大将军梁翼谋逆事觉，夷三族。黄门单超擅令，胡广、韩縯减死。

庚子 白马令李云直谏死于狱。太山及长沙寇乱。

辛丑 武库火。

壬寅

癸卯

甲辰 南巡。杨秉为太尉。

乙巳 废皇后邓氏，册贵人窦氏为皇后。陈蕃为太尉，窦武为大将军。

丙午 党锢事起，司隶李膺等三百人下狱。

丁未 改元永康。帝崩。太后窦氏临朝称制。

戊申 窦武迎肃宗玄孙解渎亭侯宏立之，是谓灵帝。窦武隶尚书事，专政。改元建宁。葬威宗于宣陵。中常侍曹节、王甫杀太傅陈蕃、大将军窦武及尚书尹勋、侍中刘瑜、屯骑校尉冯述，夷其族，徙太后窦氏于南宫，谋诛宦氏不克故也。胡广为太尉，刘宠为司徒。

己酉 朋党事复起，杀李膺等百人。

庚戌

辛亥 帝加元服，册宋氏为皇后。

壬子 改元熹平。太后窦氏崩。诬搆事大起。

癸丑 段熲为太尉，杨赐为司空。

甲寅 李咸为太尉。

乙卯 五经文皆刻石于太学。袁隗为司徒。

丙辰 刘宽为太尉，杨赐为司徒。

丁巳 大伐鲜卑。孟戫为太尉，陈耽为司空。

戊午 改元光和。合浦交阯内寇。废皇后宋氏。大鬻爵至三公。袁滂为司徒。

己未 诸贵臣下狱，死者相继，宦氏诬故也。刘郺为司徒，段飃为太尉，张济为司空。

庚申 陈耽为司徒。册何氏为皇后。

辛酉 作宫市，帝游以驴为驾。

壬戌

癸亥

经世之申二千二百四十一

甲子 改元中平。汉孝灵皇帝十七年。黄巾寇起。邓盛为太尉，张温为司空。侍中向栩、

张钧下狱死。阉人大起诬搆。黄巾平。

乙丑 黑山贼起。崔烈为司空，张延为太尉，许相为司空。三辅寇乱。陈耽、刘陶坐直言死。

丙寅 张温为太尉。江夏兵起。前太尉张延下狱死。

丁卯 卖官至关内侯。曹嵩为太尉。三辅盗起，渔阳贼称帝。

戊辰 天下群盗起，黄巾贼复寇郡国称帝。置八校尉，以捕天下群盗。马日磾为太尉，曹操为典军校尉，袁绍为中军校尉，董重为骠骑将军。

己巳 帝崩。皇太子辩践位。皇太后何氏临朝称制，大将军何进专政。改元光熹。封皇弟协为渤海王。杀上军校尉蹇硕、骠骑将军董重及太皇太后董氏，议立协故也。徙协为陈留王。中常侍张讓、段珪杀大将军何进，中郎将袁术以兵攻东宫，张讓、段珪以帝及陈留王走北宫，何苗攻北宫，司隶校尉袁绍兵入，大杀阉竖。讓、珪以帝及陈留王出走小平津，尚书卢植兵追及之，讓、珪投于河死，卢植以帝及陈留王还宫。改元昭宁。董卓自太原入，废帝为弘农王，立陈留王协，是谓献帝。徙太后何氏于永安宫。改元永汉。卓杀太后何氏及弘农王辩于永安宫，称相国，专制。黄琬为太尉，杨彪为司徒，荀爽为司空。袁绍入冀州。

庚午 改元初平。天下兵起，群校尉推袁绍为主，同攻董卓。卓大杀宗室及官属，迁帝西都长安。孙坚起兵荆州。白波贼寇东郡。刘虞为太傅，种拂为司空。

辛未 董卓称太师，大焚洛阳宫阙及徙居民于长安。孙坚败董卓兵于阳人，入洛，修完诸帝陵寝，引军还鲁阳。黑山贼寇常山，黄巾贼扰太山。

壬申 董卓将王允、吕布诛卓于长安，夷三族。卓将李榷、郭汜陷长安，杀王允。吕布走袁绍。榷、汜擅政。以皇甫嵩为太尉，淳于嘉为司徒。曹操破黄巾于寿张。孙坚卒，子策代总其众。

癸酉 李榷、郭汜屠三辅。朱儁为太尉，赵温为司空。袁绍、袁术交兵东方。

甲戌 改元兴平。帝加元服。杨彪为太尉。孙策据有江南。

乙亥 李榷、郭汜争权，相攻于长安。杨定、杨奉、董丞以帝东还。曹操破吕布于定陶，遂有兖州。布走刘備。

丙子 帝还洛阳，改元建安。曹操徙帝都许昌。

丁丑 袁术称帝九江，拜袁绍大将军。曹操破袁术于扬州。吕布袭刘備于下邳。刘備走曹操。

戊寅 曹操平吕布于下邳，兼有徐州。

己卯 袁术死。曹操将公孙瓒屯于易水。孙策破刘勋于庐江。

庚辰 曹操大败袁绍于官渡。刘備去曹操奔刘表于荆州。江南孙策卒，弟权继事。

辛巳

壬午 袁绍卒，子尚继事，以弟谭为将军。

癸未 袁尚、袁谭相攻，谭败奔曹操。

甲申 曹操破袁尚于邺，兼有冀州。尚走青州，谭复奔尚。

乙酉 曹操灭袁氏于青州，谭死，尚走乌丸。

丙戌 曹操破高幹于太原，幹走荆州。

丁亥 曹操破乌丸于柳城，袁尚走辽东，死。

戊子 曹操杀太中大夫孔融，遂领丞相。荆州刘表卒，子琮继事。刘備起诸葛亮于南阳。亮以吴周瑜兵大破曹操于赤壁，遂有荆州，称牧，治公安。

己丑 孙权会刘備于京口，刘備表孙权为徐州牧，孙权表刘備为荆州牧。

庚寅 曹操起铜爵台于邺。孙权南牧交州。

辛卯 曹操平关中。益州刘璋会刘備于葭萌。孙权自京口徙治秣陵。

壬辰 曹操割河以北属邺。孙权城石头，改秣陵为建业。

癸巳 曹操以冀之十郡称魏国公，加九锡。刘備攻刘璋于成都。孙权捍曹操于濡须。

经世之酉二千二百四十二

甲午 汉献帝二十六年。曹操弑皇后伏氏及二皇子，又破张鲁米贼于汉中。刘備克成都，

据有巴蜀。孙权取刘備三郡。

乙未 曹操以女上皇后，又平张鲁于汉中。孙权、刘備连兵攻曹操。

丙申 曹操进爵为魏王，南伐吴。

丁酉 曹操用天子服器。孙权称表曹操，报以婚礼。

戊戌 少府耿纪、司直韦晃杀曹操不克，伏诛。操攻刘備，进攻汉中。

己亥 刘備取曹操汉中，称王。孙权取刘備荆州，称牧。关羽死之。

庚子 改元延康。曹操卒，子丕继事。是年丕代汉命于邺，是谓文帝，改国曰魏，元曰黄初，降帝为山阳公，葬太祖曹操于西陵，自邺徙都洛阳。

辛丑 魏郊祀天地。是年刘備称帝成都，建国曰蜀，元曰章武，诸葛亮为相。孙权自建业徙都鄂，改鄂为武昌。

壬寅 魏加兵于吴。蜀伐吴，不利，败于虢亭。是年孙权称王武昌，是谓文帝，建国曰吴，元曰黄武，通使于蜀，以修前好。

癸卯 蜀主備卒于白帝城，太子禅继，是谓后主，改元建兴。魏与蜀和亲。

甲辰 魏伐吴。

乙巳 魏伐吴，始兵广陵。蜀诸葛亮平四郡蛮。

丙午 魏帝丕终，太子叡嗣位，是谓明帝，司马懿为骠骑大将军。

丁未 魏改元太和，有事于南郊及明堂。蜀诸葛亮出师汉中。

戊申 诸葛亮围魏陈仓。吴破魏石亭。

己酉 蜀克魏武都。孙权称帝，改元黄龙，自武昌徙都建业。

庚戌 魏伐蜀。假司马懿黄钺。诸葛亮攻魏天水。

辛亥 蜀围魏祁山。

壬子 蜀息军黄沙。吴改元嘉禾。

癸丑 魏改元青龙。蜀伐魏，师出褒斜。

甲寅 魏南伐吴至于寿春，西伐蜀至于渭南。诸葛亮卒于师。吴伐魏师出合肥。是年汉山阳公卒。

乙卯 魏大起洛阳宫室，司马懿为太尉。蜀以蒋琬为大将军，专国事。

丙辰

丁巳 魏改元景初。公孙渊以辽东叛，称王。

戊午 魏司马懿平辽东。蜀改元延熙。吴改元赤乌。

己未 魏明帝叡终，齐王芳继。司马懿及曹爽辅政。

庚申 魏改元正始。

壬戌 蜀姜维伐魏，军出汉中。

癸亥 魏帝加元服。司马懿伐吴至于舒。蜀蒋琬伐魏，军出汉中。吴伐魏，军出六安。

