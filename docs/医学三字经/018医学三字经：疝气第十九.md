[卷之二] 疝气第十九

疝任病归厥阴

经云∶任脉为病，外结七疝，女子带下瘕聚。丹溪专治厥阴者，以肝主筋，又主痛也。

寒筋水气血寻

寒疝、水疝、筋疝、气疝、血疝。

狐出入顽麻

狐疝∶卧则入腹，立则出腹。疝∶大如升斗，顽麻不痛。

治气景岳箴

景岳云∶疝而曰气者，病在气也。寒有寒气，热有热气，湿有湿气，逆有逆气，俱当兼用气药也。

五苓散加减斟

《别录》以此方加川楝子、木通、橘核、木香，通治诸疝。

茴香料着医林

三层茴香丸治久疝，虽三十年之久，大如栲栳，皆可消散。

痛不已须洗淋

阴肿核中痛，《千金翼》用雄黄一两、矾石二两、甘草一尺，水一斗，煮二升洗之，如神。

