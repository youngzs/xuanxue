论亥卯未马

亥卯未马三辰，不宜坐着巳马，若一辰坐着，少年虽泰后还穷，若三辰全见马者，纵有官资，终成下贱。

歌曰：亥卯未人坐马位，男多伤败多【恐为女】孤贫，三辰辰上重重见，难有雄名亚缙绅。

只如：己未生人，己巳月，癸卯日，癸亥时，亥卯未全见巳马，马为禄绝，四十二岁果失。

又如：癸亥生，丁巳月，丁酉日，辛亥时，癸亥干支俱属水，三命到巳并绝，又癸亥人以火为财，火死在酉，至亥上六绝，其父为官，此人乞食至死。

