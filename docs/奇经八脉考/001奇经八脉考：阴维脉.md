阴维脉

阴维起于诸阴之交，其脉发于足少阴筑宾穴，为阴维之郄，在内踝上五吋腨肉分中。上循股内廉，上行入小腹，会足太阴、厥阴、少阴、阳明于府舍在腹哀下三吋，去腹中行四吋半。上会足太阴于大横腹哀大横在腹哀下一吋五分，腹哀在日月下一吋五分，并去腹中行四吋半，循胁肋，会足厥阴于期门直乳下一吋半。上胸膈，挟咽，与任脉会于天突、廉泉，上至顶前而终天突在结喉下四吋半宛宛中，廉泉在结喉下二吋中央是穴。凡一十四穴。

