《大六壬心镜》书籍相关

书籍相关

《大六壬心镜》八卷，唐不欲子徐道符撰，宋元迄今，壬家奉为土臬，因其拟经作歌，用之无不验也。然世苦无全本，余求之十余年不可得。今年春，壬友吕君汉枫出写本壬书十数本示余，《心镜》其一，私心喜焉。惜转写讹误甚多，适程伟堂先生过舍纵谈壬术，亦以未观《心镜》全书为恨。自谓曾客维扬，于《通神集》集出一册，又未知有遗漏与误摘他文否。余以吕君抄本质之，程君雀跃后，即以其所集本与余校对，其本颇善，足以订正原文。然首例起九歌，非徐君之文，又《月将起例》、《十干课起例》、《天将顺逆》三歌，兹本无，未敢定为《心镜》。又《天将旦暮起例》一歌，兹载在《杂将门》之首；又《占怪？六丁歌》是他书而误采入；兵占一门，全未集入。程君语余依其序而复以臆裒辑。

《序》未言及兵占，故遗漏误入不免也。余对校一过程本，郇应清注与《心镜》原本多同。余曾抄有明徐华胥子《六壬入式》一书，所引多《心镜》之注，间采其歌诀，故知之昭然者依正之；未审者应称郇注，附各条下，不分注；歌中其他书，足发明《心镜者》者，如郇注例；鄙见则以“愚按”二字别之，俾不混原注也；至兵占门，则以《六壬兵机三十占》校之，并采其注，亦如郇注例；又后附《渡河涉水》等四歌，则是余之管见。按徐君拟经作歌，复以经自注于歌下，使后学易于诵记而易晓文义，故注中多称“经云”。其卷数篇次，悉依旧观。古书无刻本，其制如今手卷，故曰卷一、卷二，书少而卷多，若书多而卷不，恐不便于展读也。《通志》、《浙江省书目》皆称三卷，盖后人约略分卷数，不足为据，书中之讹错，十去六七，仍有者俟佼；倘吕程二君又有善本见示，则是书之福，实学者之惠也。

嘉庆十九年，岁在甲戌，孟夏二十二日郑天民校记

予少喜三式之学，以六壬切于日用，尤笃好之。奈资性钝拙拙，又未得从海内名师游，故望洋窃叹，数十年茫无端绪也。岁甲戌，予友筱轩张君盛称程伟堂先生，当世隐君子，谈壬式辄奇中，予俛筱轩介绍，得亲丰范，先生谈数，悉依事阐理，每卜一课，所见之象苟于事无所当从，不略生枝节，于切中其事之理，罔弗反覆，详究一过，一一符合。予信先生学问之深，不能不疑先生有独得之奇也。先生言壬式之书，诡僻之说，讫无一验，抑或同此一门，胪列数解，亦无所取。今年春，出手录《心镜》见示，予受而卒业，深服先生搜索之苦心，注释之确当，可谓度尽金针矣。因劝付之剞劂，以公同好。夫以先生学贯天人，令早年蜚声艺苑，功业自必烂然。然与予南北各天，何从亲质？今先生名场念绝，又久客邗江，予得时时过从，析疑问难，岂非幸耶：兹既喜《心镜》之得窥全豹，并喜先生之相指引，似有前缘也。爰为序。

嘉庆二十二年季春谷旦，江都后学张维桢题于石萝山房

余少时肄业于金华，伯兄屏山雅好六城，购得《指南》一书，而不能尽解。业师家寄巢先生因出《六壬通神集》，两相讨论，其书题曰“邵康节先生撰，尧都郇应清注。”实则《心镜》内杂占歌诀，不知何人手录而托名邵子焉。按郑樵《通知》所载，有《心镜歌》三卷，《心镜拾遗》一卷，《六经歌》一卷，皆为徐道符撰。据《心镜？自序》，知为诏肃宗时人，乃《唐志》又未载入，宋人凌福之称其拟经作歌，名曰《心镜》，乃假令诸例占法，以证三经，使人昭然易晓。先是，嘉佑年间，有元轸者，为仁宗占边事，明引《心镜》云：“游都量相干支畏，贼势凭凌难守持。”建炎年间，有邵彦和者，为伊妻占病，明引《心镜》云：“受气于秋何以决，妻在子兮夫立申。”

今《心镜》中实皆有此歌句，则书出道符当无可疑，殆书成于唐，而盛行于宋也。曩见浙江所进书目，载有此书三卷，然则历年虽久，全部尚未遗亡。余游历苏杭，遍求肆中，渺不可得，仅于家鹏南裁定本内，见《心镜自序》一篇及各门歌诀。然支离庞杂，难以校讐，至于《集粹》、《银河棹》诸书，间杂载其杂占之歌，而其余不录。郭御青《大全》内又独采其卦象并神将之歌，而尽弃其杂占。且豕亥鲁鱼，各本皆不一而足。惟少时所见《能神集》歌与注，颇称完善，当日因习举子业，未及钞竟而罢，后伯兄远宦云南，业师又歌梁木，余则息影衡门，盘飧苜蓿。庚戌癸丑虽一再往金华，而有事系心，未遑及此。迨乙丑初冬，重往访于其家，始知此书久遭鼠损，不胜惋惜，犹幸往年予所抄者尚存别驾陈公寓内，乃于己巳年冬归而往取之，然校原书不过五分之有三耳。

比年作客维扬，恒多暇日，尝胪列六壬各书，互相参考，见《心镜》措辞简要，显而易知，爰将各本中歌诀裒而抄之，因无原目，不能如旧编次，仅以意为先后，并归一册，以便诵读，尚有遗珠，当俟补也。呜呼！予之重于金华访求也，于今已八年，家居闻人有善本，辄怀饼以就抄，初不惮其寒暑也，于今或十九年，或二十三年，当其负笈从师，埙篪 吹和，一帘花影，半夜书声，则已三十五年矣。韶华不再，岁月如流，因辑此书，追思曩昔，使余何以为情也？

嘉庆壬申正月念四日伟堂程树勋自识

此余五年前裒集《心镜而记也，今年四月，余友郑休功先生以所校《心镜》全本寄予，为之捧诵数过，既喜慰予饥渴，又喜考校精详，爰以一月之功抄毕，而仍录此记于后者，以见予之雅慕是书匪朝夕。往年求全本而不得，未免零星补凑，萧艾杂采，可笑人也。丙子夏五又记。

此抄固照郑君原本，而微不同者，亦有三焉，郑君以郇注并入式等注，汇录于歌诀之后，不混原注，此法甚善。余历不便检阅，仍分录于各歌句之下，然恐其混原注，故以圈隔之，此其一也。

郑君原本凡出郑君之意者，皆录“愚按”，今归于手录，理合改为“郑按”，至出余之一知半解，则直书贱名焉，此其二也。

行人一门，郇注与入式皆失歌中本旨，今余引《龙首经》注之，似较二书为确。兵占一门，余昔未集，今郑君以《兵机三十占》校之，并采其注予又兼采刊本中《百炼金》之注，其《不可用日章》照刊本大全增入四句，此其三也。

往年闻得某公有《心镜》一书，注释最为渊博，从其借观而竟不可，作废既得此本，可以无求于彼矣，某公之与郑君吝不吝何如也？六月初三又书。

卷一

释课元微门

克贼第一 比用第二 涉害第三 遥克第四 昴星第五 别责第六 伏吟第七 返吟第八 八专第九

宗首九科门

元首卦 重审卦 知一卦 见机卦 蒿矢卦弹射附 虎视卦 信任卦 无依卦 帏簿不修卦

淫泆门

芜淫卦 泆女卦

卷二

新孕门

元胎卦 旺孕卦 德孕卦

隐匿门

三交卦 斩关卦游子卦 闭口卦 刑德卦

乖别门

解离卦 乱首卦 无禄卦 绝嗣卦 孤辰寡宿卦 龙战卦 励德卦 赘婿卦 物气卦 新故卦 八迍五福卦 始终卦

十杂卦

甲己卦 乙庚卦 丙辛卦 丁壬卦 戊癸卦 炎上卦 曲直卦 稼穑卦 从革卦 润下卦

卷三

凶否门

九丑卦 二烦卦 天祸卦 天寇卦 天网卦 天狱卦 死奇卦 魄化卦 三阴卦 飞魂卦 丧门卦 伏殃卦 天罗地网卦

吉泰门

三光卦 三阳卦 三奇卦 六仪卦 富贵卦 官爵卦 高盖乘轩卦 斫轮卦 铸印卦 龙德卦

卷四

杂神门

登明亥神 河魁戌神 从魁酉神 传送申神 小吉未神 胜光午神 太乙巳神 天罡辰神 太冲卯神 功曹寅神大吉丑神 神后子神

杂将门

贵人旦暮 天乙贵人己丑土将 前一螣蛇丁巳火将 前二朱雀丙午火将 前三六合乙卯木将，前四勾陈戊辰土将，前五青龙甲寅木将 后一天后壬子水将后二太阴辛酉金将 后三元武癸亥水将 后四太常己未土将 后五白虎庚申金将 后六天空戊戌土将 十二天将发用日干来意诀 十二天官杂主吉凶

三宫时门

绛宫时 明堂时 玉堂时 斗孟 斗仲 斗季

卷五

占宅门

占家宅 占迁移入宅 占分宅共住 占宅有鬼神否

修造门

岁月所忌 推月龙

黄黑道门

推黄道方 黄道所在 修黄道所主 推黑道方 犯黑道所主 禳犯黑道

婚姻门

求婚成否 择妇所居方 占女邪正 占女妍丑 占妇人入门后吉凶

产育门

占母子吉凶 占怀孕生时 产迟速 产妇所向吉凶方

田蚕门

占种田 占养蚕

卷六

商贾门

占宜贩何物 占往何方吉 卖物获否

假借门

假借人物

奴婢门

占六畜 占畜病 占求失畜

官职门

求官占遂否 占辨文武官 占择日上官 在任逢差使

凶盗门

占逃亡 课逃时 占盗贼 占窝家 占疑何人为盗 占同居人何人为贼

官讼门

尊卑胜负 忧系出狱否 占罪轻重 占何罪

卷七

疾病门

占疾病生死 重详害气 病形状 何魁祟 又传论长生 占求医药 辨瘥期

行人门

行人归期 不知存亡远近 推将军法 近出何时归 又来期迟速 定行止及水路安危

天时门

占天晴否 占天雨否 占水涨退

杂课门

该 见否 期人来会 在客忧家 主人好恶 客寄物可纳否 谒贵人或 所求 人情虚实 占酒有无 渔猎得否 怪异 博戏

卷八

兵占门

出军择日 不可用日 野宿安营 行择吉道 察贼所在 疑贼前后 疑有伏兵 抽军避寇 遥望人来不择善恶 度关觇贼 恐贼来否 闻贼去未审突围出处 今日战敌 欲战审刑害 定胜负

今附

渡河涉水 觅水求粮 藏形遁迹 六十花甲纳音

