《大六壬心镜》卷03

凶否门

九丑卦

乙戊己辛壬五日此五干为日也，四仲相并九丑神子午卯酉四支与五干相合为九丑，乃乙卯、己卯、辛卯、乙酉、己酉、辛酉、戊子、壬子、戊午、壬午十日也。此十日遇大吉加在支辰上，为九丑卦。大吉临在支辰上，值此凶灾将及人。大小二时相济会大时，正月在卯顺行十二宫；小时，正月起卯逆行四仲，刚日男凶柔女迍。重阳害父重阴母刚日日辰在天乙前，为重阳，主害父。柔日辰在天乙后，为重阴，主害母，测以天官决事因大吉与朱雀会，主官事口舌；元武主失财物，或妖淫；勾陈主斗讼；白虎主疾病死亡。皆以天官决事。不但纳妻并嫁女，最忌游行及出军。

二烦卦

日月宿行临四仲，四宿加仲为天烦，月宿加仲为地烦。日宿者，月将是也。月宿者，太阴度四正是也。正月室，二月奎，三月胃，四月毕，五月参，六月鬼，七月张，八月角，九月氐，十月心，十一月斗，十二月虚。每月初一日移宿起，加值奎井张翼氐宿，皆留一日，数尽即知月宿所在也。如正月十五日之月宿，先从室数起，便知是星宿。星宿在午宫，午若加仲发用，便是地烦卦也。起月宿歌曰：“正月起室二硅游，三胃四毕五参头。六魁七张八角数，九氐十心数顺求。子牛丑虚加月宿，奎井张翼氐重留。室壁奎奎娄昴胃昴，毕觜参井井鬼柳。星张张翼翼轸角，亢氐氐房心尾箕，斗牛女虚危。”数法周而复始也，此卦名为天地烦。更被斗罡加丑未，复以兼称名杜传。男抵日兮女抵月，举事灾殃为汝言。祸散复生欢复怒，仇人和了又成冤。弦望晦朔天烦合，男犯刑伤被吏缠弦望晦朔为四正日，男行年抵日宿，主被吏执也。子午卯酉地烦会，女主血光有迍邅子午卯酉四仲日，女行年抵月宿，主有血光之灾。二烦卦主盗贼，不利出行。

天祸课

四立日占为百事，切忌干临向绝神四立日：立春、立夏、立秋、立冬。四立前一日为四绝神，凡四立日占得今日干支临昨日干支，为天祸课。遇此名为天祸卦，天咎之灾四五旬四五旬者，经云：“祸不出一节，应一百四十五日内也。”今日立春当乙酉，昨暮冬穷是甲申。假合乙酉戌时课，乙干临甲害凌人。欲 知祸患缘何起，以将推之决事因。白虎死亡元武盗，官追朱雀斗勾陈。天空凡事多欺诈，各依天将起邅迍。

天寇卦

阴阳生杀言分至，前之一日是离神阳主生，阴主杀，春分阳气生在卯，故偷叶落。夏至阴气生在午，盗杀根本，故兰菊生萌芽，瓜麦死。秋分阴气生在酉，故麦瓜生。冬至阳气生在子，施根本，故兰菊萌芽动。此四者，名朝气，不得久立是也。假令春分今日卯，离神昨日乃归寅。占时月宿居寅上月宿所在，如二烦卦，详其多少悉殃人。月是积阴为杀气，离上逢之天寇迍。非但行人去遭劫，凡事经营害及身要知心月狐在卯，危月燕在子，张月鹿在午，毕月乌在酉，遇此乃真月宿也。

天网卦

用起并时同克日，天网四张灾祸临经云：“天网四张，万物尽伤。”。庚辛占值日中课庚辛日属金，日中午时属火，火克金也，火作初传午克金用神又得火，共时克日，名天网卦。余仿此。甲乙申时得传送，他皆仿此例须寻。问其忧事缘何发，消息天官断客心。

天狱卦

占课用神当死囚其凶一也，仰见其丘其凶二也俯见仇其凶三也。更值斗罡加日本其凶四也，今日生处为日本，四凶天狱是其由。正月乙酉午时课，小吉临寅故曰丘。春占土死未为墓如春占土死，未是乙木之墓也，土畏于寅又是仇未土被寅木克，小吉与木为仇。乙生于亥将为本乙木生于亥，亥是乙木之父母也，斗系当防父母忧斗柄指亥，主父母忧。临仲己身兄弟患斗柄指仲，主兄弟忧，加季儿孙妻妾愁斗柄指季，主儿孙妻妾忧。加仲是加卯也。加季是加未也。亥卯未是木之位也。登明小吉斯为例，如火如木忌逢秋秋木死火囚，夏金死水囚，冬火死土囚，各按四季发用而推之。行人不可此时出，百事能知则免忧。

死奇卦

天有三奇日月星，日为福德月为刑月宿在天罡之宫而发用为死奇卦。言三光皆灵奇也。日为福德者，日出则奸盗止，鬼神藏，恶煞伏，病者愈，故为福也。月为刑者，月乃夜曜，则奸盗不止，魁神不藏，恶煞不伏，病则殃，故为刑也。星为死奇者，谓北斗也。星斗之光，不及日月之辉，故处幽暗之中，不惟奸盗为害，又是指挥之曜，生死莫不从也，故曰死奇。如加孟主忧父母，加仲主己身及兄弟，加季子孙妻妾奴仆。星是死奇为北斗，更互加之各有灵更斗加孟仲季，假令今日丙丁，斗加寅忧父母，加午仲忧兄弟，加盛开季忧妻子奴婢。寅是火生，午是火旺，戌是火墓，他皆仿此而推之是也。加孟所生忧父母，临仲为身及兄弟。季上见之妻与子，看其臧否与谁并。看是何奇，又加何位，即可知之。日主旬中辰月里死奇加日吉凶在旬内，加辰吉凶在月内，岁上一年之内程加太岁吉凶在今年内也。星月奇临主死患星奇加，主死；月奇加，主患，其中日照免灾倾星月二奇别主凶恶，或日辰太岁上有日奇，则星月不能为殃。盖日出则星月没故耳。日奇者，日宿也。月奇者，月宿也。所以如二烦卦。

魄化卦

白虎西方本属金，性威刑煞忌加临西方属金，其虫毛，毛虫虎也。金色白，主刑煞，性威猛食人也。若与死神相会合，日辰年上见灾迍。遇此即为魂魄化，纵教无病也昏沉。二月寅时甲戌日，胜光为虎是其阴甲上天魁，戌上胜光，是甲上之阴神。死神正巳二归午死神者，正月起巳，二月在午，顺行十二辰也，虎怕相兼作害深虎与死神相逼。六月未时壬戌日，天魁为虎又加壬。六月死神来至戌，下逼行年依此寻行年又被逼。贼上为内下为外，阳为男子女为阴。行年若遇魁罡立，身须加害祸相侵用在阳忧男，用在阴忧女。上克下外丧，下贼上内丧。行年在魁罡下，自身丧也。

三阴卦

天乙逆行为不顺，元白二神居日前为一阴也。用终囚死又相克立用传终并休囚死神将，又相克者，为二阴也，时贼行年凶又残占时克行年为三阴。三阴任尔能行计，卦主精神入墓间。百事尽乖家业散，纵使登科位不迁又云：“日辰见元武为一阴，日辰在天乙后为二阴，神将囚死者为三阴是也。” 。

飞魂卦

游魂来加年日上行年日辰，用起兼之恶将并。便是飞魂魂不定，行逢鬼祟又生惊。若问煞居何处所，顺行正月起登明

丧门卦

丧门正月未为之正月未，二月辰，三月丑，四月戌，五月未，六月辰，七月丑，八月戌，九月未，十月辰，十一月丑，十二月戌，四季流行逆数推。用在行年支干上，病人忧死健人衰。白虎若临凶转恶，依将言之事莫疑但依将言之事莫疑也。

伏殃卦

天魁常依四仲神，建寅居酉逆相寻天鬼一名伏殃，正月酉，二月午，逆行四仲。凡主伏兵杀伤，或全家病，宜禳祷以除之。行年日上如逢此，殃伏兵伤乱杀人。

天罗地网卦

日前一辰天罗杀，对冲名为地网神。发用行年支干上，官灾病厄是其迍如庚日庚课申，则酉为天罗，卯为地网。朱雀火灾白虎病，螣蛇忧梦怪惊人。

吉泰门

三光卦

用起日辰俱旺相用神旺相为一光，日辰旺相为二光，传中复有吉神并为三光也。三光并立无相克，作事多欢病者轻。纵逢凶将无忧患，囚系官灾事不停。六月戊寅寅时课，三传俱旺贵人荣。

三阳卦

天乙顺行为正理一阳，日辰有气复居前日辰有气在天乙胶为二阳。立用之神兼旺相三阳，三阳吉庆保安然。上下相生神将吉，出行有利职高迁。病解讼伸诸事吉，纵逢凶将亦无愆郭本作“纵逢刑高官厚禄亦无愆。” 。

三奇卦

三奇发用逐旬行，两处区分共一名一卦有两般奇，一卦有两般名。甲午甲申神后是，寅辰二甲在登明。子戌旬中成大吉，不忌杀之并与刑以上一段不忌刑杀。甲日胜光乙日巳，支逆随行己丑停甲日在午，乙日在巳，从午逆午至丑住，至丑回向未上起庚为奇。庚却顺流奇在未，癸尽天魁总有灵庚日在未，顺行癸日到戌。占值两奇皆喜悦，传内天官更要精两奇得一即吉，一卦有两般奇，旬奇，甲午甲神旬在子，甲寅甲辰旬在亥，甲子甲戌旬在丑。干奇，甲日在午，乙日在巳，丙日在辰，丁日在卯，戊日在寅，己日在丑，庚日在未，辛日在申，壬日在酉，癸日在戌。

六仪卦

六仪一段居旬首，甲子旬中神后为。更复子当从午配旬仪即旬首；支仪，子日起午，丑日在巳，逆行至丑上得巳是也，逆行相配逐辰移。驱来巳日终于丑，午还居未顺求之午日未，未日申，顺数行之。用得此神名善卦，又须传末吉相随凡用神将得六仪，终传神将又大吉，乃始终有庆也。支仪，子日在午，丑日在巳，寅日在辰，卯日在卯，辰日在寅，巳日在丑，午日在未，未日在申，申日在酉，酉日在戌，戌日在亥，亥日在子。

富贵卦

天乙加来乘旺相，临在行年与日辰。发用传中吉有气，即是从前富贵人。中遇凶神近荣显，但看青龙足宝珍末传吉将，求官显达也。

官爵卦

印绶两般俱用见天魁、太常悉为印 绶。又云：天魁为印，太常为绶。上两般初用，但得其一，亦是吉卦，齐临甚美，四驿马因传内逢四驿马者，太岁、月建、日辰、行年。假如二月建卯，驿马在巳，行年立子，驿马在寅是也。余仿此。值此名为管爵卦，终吉何忧选不通传终若得吉神将者，求官入选，迁改并通也？

高盖乘轩卦

紫微华盖居神后华盖星在紫微宫中，子位神后是也，天驷房星是太冲。太冲卯宫有驷房星，又为轩车。马则胜光正月用胜光午为马。天马，正月午顺行六阳，六阳行处顺中同若传中见天马、驿马者，皆吉卦。高盖乘轩又骑马，更得龙常禄位丰凡三传午卯子，再得天马，为高盖乘轩卦。利占功名，传中见青龙、太常，主官尊禄厚。

斫轮卦

庚辛共处为斤斧二金，卯木音称立作车。太冲作用来金上，断削修轮衣紫朱。传内太常并印绶，六合青龙福庆余太冲加申金为用，名曰斫轮。断削之象也，宜占功名，忌空亡。

铸印卦

天魁是印何为铸？临于巳丙冶之名。中有太冲车双在，铸印乘轩官爵成。传中有气将为速，复双兼之驿马并。太阴所主阴私立，天乙顺行君令明三传巳戌卯为铸印。盖巳为炉，戌为印，卯为模范故也。传中又有太阴、六合，神将旺相相生，最宜求官，忌空亡。

龙德卦

太岁今朝作贵人，立用还须月将神。龙德卦宜干禄位，恩赐真官贺圣君太岁作贵人，月将发用，传终又得吉将良神，官从诏出，亦真官也，大吉。

连珠卦

孟仲季古传，尊卑位不偏。或是岁月日，累累月相连。皆曰连珠卦，事绪百盈千。凶则灾不已，吉则庆缠绵。三传同一处，谋干利成全。岁月日时建，顺带逆迟延。

