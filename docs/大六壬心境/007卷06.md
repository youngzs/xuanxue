《大六壬心镜》卷06

商贾门

占宜贩何物

欲拟求财贾日中《易》曰：“日中为市。”，三传有类可成功郇应清注曰：凡商贾货卖，专视类神，若入三传生量，有财利。物与日辰无克害，买卖皆宜索即通。物类太常为绢帛，鱼盐亢宿仆太空。金银刀剑珠传送，木器舟车竹太冲。有之旺相宜商贾，休囚空亡枉费工郇注曰：得不得，莫相贼。物类与日辰相生，三传旺相，更得吉神良将，其物好卖，必有厚利。若物类与日夺膛相合，传入死休囚伤，更乘蛇虎，其物主贱，宜贾不宜卖也。凡占买物，须定类神，与日辰比合，其物必有。若与日辰相刑克者，难买也。伟堂按：亢宿即辰也。辰为鱼盐，亢宿实居辰宫

占宜往何方

求财须向龙临处，欲得龙居有气乡。所临之位无相克，复要龙生今日辰郇注：凡欲求财，须 视青龙所临之方，上下相生有气。又生日辰，则求财必得。太岁上神年所畏太岁上神克行年，年制青龙必济贫行年上神克青龙。行年先看青龙旺，所主求财当遂成郇注：要行年上神制青龙，主获财也。反此者无利。若龙常为鬼者，亦无利也。

占卖物获占

有物廛中欲鬻之郑按：“鬻”，即“售”字，支干俱吉大为宜。干吉支伤获利少，支吉干伤货物迟。时下无伤犹获利，干支俱损本防专职郇注：干支俱伤物，物贱。干支俱吉，物贵。干支旺相，其物贵；干支囚死，其物贱。贼宜贾，贵宜卖。干吉支伤，得利必少。干伤支吉，货必淹留。旺相为速，休囚为迟。若日辰发用，灰神上见螣蛇，带旺相气，其物必贱好买。如带囚气，其物虽甚贱，不中用也。

假借人物

夫欲就人求借物，月将加年看日神。上见功曹并大吉，吉将临之必称心。太乙胜光迟缓得，酉戌如今便速成。女子阻之因亥子，男作艰难为卯辰。申未若临虚指意，类在传中不阻人。更看三传不相克，发言如意顺情因亦看三传定之。郇注：凡同人借物，常以月将加行年，看日干之上神言之。寅丑乘吉将，主借得；巳午迟缓，终得；酉戌目下便得；亥子妇人嗔怪；卯辰男子艰难；申未无望也。若日辰三传有类神作合及相生，财爻旺者，借得。或式中无类神，不得；或类神与日辰盯刑克害，不得。若日辰相生作合者，必可得物也。

奴婢门

占奴婢

天空奴婢共其名，酉戌分占庶得精。河魁是奴从魁婢，六合加之欲隐情。白虎并时忧疾病，吉神相拱即保贞郇注：凡占奴婢，以天魁为主星，分之则天魁为奴，从魁为婢。若酉戌作六合，主走失。作元武，主偷窃盗贼。作蛇虎，主忧疾病。又看酉戌之阴神，上见武合蛇虎，亦主有凶事。惟吉神良将加酉戌则吉。一云：凡占奴婢，无令天空酉戌加日干或日干，不可留，是犯主之人。若胜支是赖，不可容后必过房。遥克干，断不仁。遥克支，他欲去。我生他，亦任其所为；他生我，我方得其力。又云：太岁临奴婢，婢临太岁，不病即官事。奴婢临太岁上，凶尤甚。不审行年求月朔，朔上之神辨事情。郇注：凡讨奴婢问吉凶，更审其人行年上神，生日辰上神者吉，克日辰上神者凶。如不知其行年，即看月朔上神断吉凶也。又云：凡占奴婢，当以德胜刑，无令刑胜德。又不中与刑同位，主邪正相处，尊卑不分。《入式》云：四课备，进退两心；临落空亡，终是不久。

六畜门

占六畜

六畜占时逐类详，胜光为马未为羊。元武并时忧走失，白虎同为疾病殃郇注：六畜各看类神所乘之天将，如乘元武忧走失，乘折虎忧疾病，乘朱雀忧官讼。地上属兮为本命，恶神临乃不为强。午并朱雀加金上，马欲咬人宜谨防丑上并勾陈加戌，主牛斗。郇注：要看类神所临言吉凶，相生吉，相克凶。假令乙日胜光乘朱雀加申上，主马咬人。谓乙德在庚，主咬人也。癸日巳上为天乙逆治，大吉作勾陈，主牛羝人也。余仿此推。《入式》云：占买卖六畜吉凶，以日干为人，天上灰神临处地盘神为物命。

若天上类神临生旺之方，或在日之长生位上，则物吉。若临凶位，列带凶神者，尤凶。若类神所临之神生日干，或与日干和合者，则此畜是还主人之债，自然长大有利益也。若克日干，则挠扰不利。若日克物命，则难长进。日干生物命则畜虽长进，终无利益。若天上类神临刀砧灶者，病死。若带螣蛇，主惊怪。白虎主死良心。朱雀口舌官非。勾陈斗闹。元武盗贼，天空虚耗。凡灰神要入传为吉，类神临被克之方凶。凡六畜有病，腚暂于生旺之方避之，乃吉。

占畜病

假如牛病先看丑，上见何神来覆临。魁罡作虎应难治，寅卯加之恶煞侵郇注：凡牛病，看丑上，若魁罡作虎，或寅卯加之，皆为凶象。若不见凶神恶将，即视畜之行年。行年即月建也。上乘魁罡白虎亦凶也。马病视午上神，猪病视亥上神，他仿此。神后为屠太乙釜，酉为刀刃卯为砧。刀来砧上屠临釜，四种相加总不仁郇注：神后为屠师，太乙为釜，正时子加巳是屠师临釜，即死。巳加子为釜临屠师，不死。酉为刀，卯为砧，寅为脯师。若正时临在六畜类神上及临月建上者，死。引郇注，郑以《入式》改补，更明白。

占求失畜

牛马放时忌所在，胜光大吉主何方。东西南北看何处，神将相生不损伤。下之克上遭拘禁马午加水，牛丑加木。不见何忧人绊缰。元武天空贼偷去，六合太阴人匿藏。朱雀贵人官中隐，加在干支归本方其所属类神加干支，自归。远近至阴为里数若失牛，大吉加申，在西南方，阴在丑，丑去申隔六神为六里，因之为三十六里也，获在所临辰日详大吉临申申，申日得之。贵人顺去螣蛇值天乙顺行，螣蛇为盗，若也逆行玄武当天乙逆行，元武为盗。日辰克盗寻还易，不克谁人知去场郇注：凡六畜走失，各看类临于何方，若类神作元武天空，主贼人偷去。若作六合太阴，人家隐藏。作贵人朱雀，是官家藏匿。若类神临日辰之上，必得徜徉。经云：天乙逆行推元武，天乙顺治责螣蛇。日制武蛇寻易得，武蛇反制日辰难。

凡言远近者，假令失牛，正时大吉加申，阴在丑位，丑至申六位，旺为六十里，相三十里。休囚减半。此本数也。大吉加庚，当在庚辛申醋日知之也。又法：阴阳上求之，又自为三传也。按：《入式》注同，惟云“视日辰上能制蛇武，寻易得。蛇武反制日辰，难得。若三传内有蛇武及日鬼者，为有人盗。若无者，为自脱走。在被克囚之方死，更与蛇虎勾陈并者，皆为病死。”？

官职门

占求官遂否

夫卜求官成不成，须逢印绶马相并天魁太常为印绶，天马，正午顺行六阳神。合冲动也。龙常天后归传内，城吏太阴居显荣传送为天城，功曹为天吏。《入式》云：凡占官，用起官星，更乘岁月日时四驿马者，得官最速，忌传见子孙，如甲乙日见火之类。若不见官星，又要青龙太常河魁传送功曹驿马在发用，临行年、太岁、日辰上，亦得官也。更要用神旺相与日相生，则得。忌诸神相克。经云：天魁主印，太常主绶。乘天马、驿马加日辰、年命上，兼旺相，不落空良心，不历涉害者，皆主得官之象。

占辨文武官

文武类殊各分别，文要青龙武太常。日辰若也生将其，此选居官得久长郇注：凡占仕官，文视青龙，武视太常。二将与日辰相生相合，主得官。如刑冲克害者，不得也。凡龙生日辰，主内除，不差遣；否则在异路也。日生龙，主外除差遣。占武则视太常，依此言之。凡占差遣，见白虎加日辰年命者，必主有威权。上克下兮遭刑系，下克上兮忧疾殃青龙太常看上下相克主也。郇注：龙常克神为上克下，成官有累系。神克龙常为下克上，居官当居疾病凶课也。日去龙常迁岁限，辰至龙常月可量。

二将所生为本日武官太常所生日，文官青龙所生日，为二本日也，时即龙常临处详文取青龙，武取太常，如得旺相相生，日辰相生，久后大进；相克凶。假令乙亥日龙在午，乙课在辰，从辰至午三辰，为三年得官。武官数太常亦如之。且如乙亥日，龙乘巳加午，从亥至午八辰，为八月。卯木生青龙，巳火主第三年八月卯日得官。武官取太常，常乘申加酉，乙日至酉六辰，为六年。亥辰至酉十一辰，为十一月。土生太常申金，主第六年十一月土日得官。取上官时可以取龙常加处下辰为上官之时也。

郇注：假令三月甲戌日，未时占，文官何时赴任。午作青龙加辰上，甲日至辰三位，为三年；戌支到辰七位，为七月；午火作青龙生土，为戊己日。青龙加辰为辰时。当在三年七月戊己日辰时选也。若占武官，视太常，如文官例以决之，则其期可知。《入式》云》文职看青龙所乘之神，武职看太常年乘之神。日干顺灵敏至龙常所乘之神为年限，一位为一年，日支顺数至龙常所乘之神为月限，一支为一月。以龙常所乘神长生日为得官之日，以龙常所乘神之时为得官时。

占择日上官吕本作拜官日时

择日上官何所从？年上神遭官克凶。兵法二曹金是主，仕曹为木水司空。户属火宫仓在土，水来伤火达于冬水官上卯，行年上神，或被官克，卯人看灾，以将言之。按此原注疑有讹错，郇注曰：拜官之日，纳音无令伤行年上之神。假令正月乙丑日寅时上官，其人行年在巳上，是功曹木。乙丑日纳音金，正谓拜官日克行年上神。金到秋方旺，忧在七八月凶也。将遇朱禽防口舌，如逢折虎病龙钟。年上又来遥克日，值此之时祸必重年上神克上官，亦为凶。阴神所合为日，假令以甲乙日上官，年上见传送，传送加木位，登明合寅建，正月日内，其阳神在亥，亥为水，当巳日有祸也。按此原注亦有讹字，郇注曰：凡临官治事，无令行年上神克拜官之日干，主有祸殃。

如正月乙卯日卯时上官，其人行年在丑上，见从魁，金克乙木是也。门上伤年归示保任官之子，为门上神，克年上为木，木归卯也，年上伤门役不从被差使也。郇注曰：所往之方向为门，凡上官赴任之日时，宜门上神与行年上神相生吉，若门上神克行年上神，恐不得归乡土。若行年上神克门上神，则徭役不安也。求替支伤干吉允，斗罡加季也相容郇注曰：求替职，宜干乘吉而支受伤，则允。罡加季亦允。反此不允。其替职限期，以今岁支所畏为岁期，以月建所畏为月期，日时同。

在任逢差使

在任忽闻差使行，去留犹未决中情。日辰上下无相克，传送天罡必见征。干支上下相残害，用神天乙复还停郇注：传送为道路之神，天罡为斩关之神，临日辰之上，下上相生，在天乙之前，或传阳，必行。若天罡成天乙后，或传阴，干地相残，上下刑克，不行，或即行，亦主有稽留之象。贵人背却干支位为干支在天乙后，为入阴，天马传阳定计程乘天马主行，传在天乙前为出阴，亦主行。郇注：正时、发用、日辰并在天乙胶为传阳，乘天驿马必行也。

行年立用为关锁，托故犹能驻本厅若关锁神在行年干支之上，或在用神之上，托故可以不行也。此亦郇注，关锁神，春丑夏辰秋未冬戌。若值天车来入课，胶路须防车马惊。春巳夏辰秋在未，冬酉行人畏此并郇注：天车煞带凶将，并克日干，主中途马损车折也。郑按：《入式集茅山论》以天乙胶后分阴阳言之甚悉。其论云，天乙前为阳，天乙后为阴。式中发用神在天乙后，中末日辰在天乙前，名传阴入阳。发用神与中传在天乙后，末传在天乙胶，亦名传阴入阳。式中发用在天乙前，中末日辰在天乙后，名传阳入阴。发用神与中传在天乙前，末传在天乙后，亦名传阳入阴。原注在“天乙后为入阴，传出天乙前为出阴”，亦以天乙前后分阴阳也。而郇注云“在天乙之前，或传阳；在天乙之后，或传阴”，是不以天乙产后分阴阳也。然言各有当，故并存之。伟堂按：《茅山论》即指《归灵文论》也。

亡盗门

占逃亡

运式占逃须辨人，贱良男女位中分。闭口德刑前两课，仔细推详妙若神郇注：凡占逃亡，先视德刑，良善人视日德；贼者视日刑，各看德刑所临之地追之。德克刑易获，刑克德难寻。《入式》云：若协刑两不相克制而比和者，当责闭口。闭口即元武所加神也。假令天魁作元武，天魁便是逃者身。天魁去戌知遐迩，三里远离三个辰欲寻逃者，天魁去戌地一辰一里，三辰三里。上下并为因合数，三十五缘魁在寅寅七魁五并言之十二里。若乘之即五七三十五里也。贵人顺治初元捉三传元武终是也，天乙逆行终武寻玄武所成为初。郇注曰：要知逃亡所在，看天乙顺逆，责元武阴阳所临以追。天乙顺行，当责所止；天乙逆行，当责所起。假如甲子日未为天乙加卯顺行，即辰为元武，加子，子加申，当往西南方申地追之。盖子为元武之阴神，止于申上，故曰顺责所止。又如甲子日丑为天乙，，加酉闻行，即辰为元武，加子，当往正北方子地追之。如不见，仍归东南方辰地追之。盖辰为元武之是神，故曰逆贵所起是也。

返吟逃远玄冲地，伏却非遥责比邻返吟则元武对冲，伏吟则元武所居前程辰。郇注；返吟向元武冲处追之，伏吟向今日支前一位追之。假如甲子日伏吟，天乙顺行，则于子支前一位丑上追之。天乙逆行，则于了支后一位亥上追之，所谓责比邻是也。武在西南近窑灶，若在北方藏水滨。西为砻磨东林木，未是平田丑墓坟未近坤，为平田；丑近艮，墓田。武能生日自归舍，武若生辰问友亲郇注：元武生干自归，生支在亲友之爱。三传元武日辰上一作“传中元武与人并。”是今日日辰相并是也，逃者当归莫告陈郇注：凡元武三传在日辰上，自归。盖以元武为第一传，第一传之上神为第二传，第二传之上神为第三传，谓之元武三传也。此三传或自相克贼，不必追寻而自回也。一云：元武乘神临生处亦回。假令寅为元武败亥上是也。一云：龙合临支辰上，常阴加干上，逃者皆易获。三传元武知贼处，初中有克末传寻伟堂按：吕本作“刚日在中柔日辰”。程寄巢先生本作“初中有克末传寻。”鄙见当以此句为是。

按《入式》云：凡捕亡先责元武第一传，看相生比和，亡人即留此处。若上下相克，即畏而去，当责元武第二传寻之。若相生，即留；相克，即去；即往第三传追之。若三传上下相生，日辰不制元武，亡人难获。郇注略同。又按《入式》云：游都克元武所乘之神，必获。若元武所乘之神与勾陈游都相生比者，不能获，主捕人容隐。若太岁月建日辰克制元武者，亡人败获。如元武反克之，即不可获也。课传内不见游都，则视勾陈克元武之神，亦获。若课得游子、斩磁者，不能获。皆以克元武所乘之日为获期。又云：若元武乘空亡，或加囚死地，则难寻，或死于外也。

逃亡附

《入式》云：他人逃走谓之亡，我欲避罪谓之兆。凡占逃避，当以日为人，辰为欲避之方。若日辰上所得之神与日辰相生比和，又得吉将临之，则逃去大吉。若传进可以前避，传退可以后避。传进退者，如用神是子，传得丑寅为进，得戌亥为退也。若用神生旺，可以远遁，若囚死，只可近潜。若用起魁罡，宜行；用得丑未，宜留。凡日干旺有气，可以逃避，宜往相生之方，可以安居无咎。又天盘戊己之下可以避难，或行或止，皆吉。戊己者，六旬中戊己位也。如甲子旬则戊辰己巳方是也，切忌飞廉、直答及天上六辛之方，不可往也，必见捕擒。六辛亦是旬中辛日；直符，甲日巳，乙日辰，丙日卯，丁日寅，戊日丑，己日午，庚日未，辛日申，壬日酉，癸日戌也。

凡遇歧路三叉，择何道可行者，正时视天罡，加孟向左，加仲向中，加季向右。若日干及用神直天驿二马者，宜有神助，可以往逃也。日干得空亡日鬼者凶，不可往。日鬼，如甲日申，乙日酉之类。

课逃时

忽觉逃人初走进，便将日宿以加之日宿即月将也。男藏室宿离宫下，女往女星神后推此法以当时之术也。郇注；以月将加此人逃亡之时，室宿在亥宫，有六里，两两一连，名离宫。初觉男人逃走，便向室宿亥下追之。女宿在子宫，初觉女子逃走，便往女宿子下追之。又法今辰三合墓，以墓加时此法奇。魁罡临处藏其下，便往寻之莫用疑亥卯未以未加时，余仿此。郇注：三合墓者，寅午戌日以戌加正时，巳酵丑日以丑加正时，申子辰日以辰加正时，亥卯未日以未加正进。尊上君子人，好往天罡下求之，哀思天罡是二千石，至尊上人也。若奴婢贱人，即往天魁下追之，谓天魁主奴婢故也。

占盗贼

占盗先寻元武看，老少休旺定两般有气少，无气老。《入式》云：以日干为失主，以元武为盗贼。郇注云：元武旺气贼少壮，乘死墓休囚气老弱。元武加孟形长，加仲中等，加季短矮。阳即是男阴是女郇注云：元武乘阳即男，乘阴即女。又云：天地二盘皆阳神即为男，皆阴神即为女也，神将经和贼久安或失物，即看男女老少，照家内失物定之。大贼不然元武所居神不相克贼不发。郇注云：正时元武所居神，上下相生相合，要元武自三传相生相合，贼居不败。若元武所居神下克上，更元武自三传上下相克害贼，即不安而败露也。元武内战分赃竞元武水，土克水内战，土加水上，主人告之，日上勾陈自告官日上见朱雀勾陈白虎魁罡者，贼自家出首也。郇注云：太岁乘白虎勾陈朱雀克制元武，其贼当在岁中败露。若月建上乘而克元武者，在月中败露。若在日干上北而克元武者，当在早晚凡也。若元武反制岁月日，不败。又若魁罡作元武，而三传见功曹青龙六合太阴旬丁者，贼有神力相助，终久不败露也。

元武之阴须识取，名为盗者审斯奸元武阴名盗神，阴与元武并行，阴神为元武居神本位是也。假令八月甲子日酉时，天罡为元武，登明为盗神，此又是例法。先以立例。郇注云：凡占盗贼，须视盗神者，盗神者，好元武之阴神也。假令三月乙亥日子时占，太乙加申为元武，开车曹加巳是阴神，为第二传，即盗神也。又登明加寅是第三传也。盗神是功曹，其贼在东北方来往东南方而去也。乙日功曹为盗神，与乙同类，乃是亲族之人盗。日上见大吉，不制功曹，支上见传送则能制功曹，传送金，到秋方旺，当在七月庚辛日得贼，余仿此。《入式》云：若盗神克日干，则贼伤主。年上有神伤武盗，发使擒之且不难郇注：捕人行年上神能制元武盗神者，贼可获。假令八月甲子日酉时占，天罡为元武，加酉，辰上登明为盗神，捕人年在午，上见大吉作贵人遥克登明盗神，其贼必败。或行年在未申上，有寅卯木遥制天罡元武，贼亦败矣。《入式》云：若日辰并行年上神克制盗神，并制日鬼，则贼易擒。若克盗神之神，又生日干，则获原赃。盗去本家知伴数假令登明为元武，便相去一辰为一人，二辰为二人。郇注云：假令登明作元武加辰上，相去六位，即六人为伴也。《入式》云：若用传日辰行年上见日鬼并武蛇多者，主贼多，亥元生木树林间经云：盗神所生为藏物处，登明亥水旺相即树林中，休囚在紫草中。土为盗，即瓦笼中。金为盗神，水中。火为盗，土中。火生在寅，为盗神，火生土，隐于田地坟茔之所。

木为盗神，木生火，藏于窑灶冶铸之所。金为盗神，金生水，藏于江湖水泽之方。土为盗神，土生金，藏于砻磨山矿之所是也。盗神朱勾蛇虎合，不死遭擒贼胆寒郇注：凡元武之阴神作朱雀克元武，被吏所捕而败。乘勾陈、克元武，亦然。乘螣蛇克元武，贼自惊惶而败。乘白虎克元武，贼被伤杀而败，或自杀。皆以盗神克下，或遥克元武之阳神。此法必应。《入式》云：若盗神与太阴六合并者，有人藏匿，贼难捕捉。更将元武三传算，上下俱阳是贼端三传元武所加处俱相克必败也。郇注云：正时元武三传下克上，中道迷惑，不求而自得。盖三传克贼，贼无依倚安身之处故易败。克处不将赃物寄，生处应在此方攒有一传不相克，是贼止处也。郇注曰；决贼盗贼赃物，以盗神决其所在。若盗神受下克，便不藏于此处。若盗神所在上下相生，即藏此处也。一云：藏于刑方。假令甲子日占，甲德在寅，子刑在卯，所盗之物藏于正东卯地，余仿此。《入式》云：盗神所在，即盗所在之处。如阴神上得神后，在北方，或水泽江湖之所；东有桥梁坟墓，北有水畔楼台，前有神树，物藏水中，其家有女哭啼悲不明之事者，问而得之。大吉在北方，或州邑及风伯雨师神庙社坛、前贤将军之祠宇，仓库之所；若在外，远则桥梁平田之野，坟墓之所，或有田坪之类；人在其中。

功曹在东方，春有林木之中，曲堤之所，有大木五七十二店，则枯朽竹木之所，沽卖之家，寺观之傍，藏物窖中，以草木覆之。太冲在东方，则有大木木，或竹木丛中，曲水遥环，寺观，其家能水土之工，车船之人。天罡在东方，隔冈，在岑峻之处，穴冢之中，东有池塘，傍有路，骸骨之地，或有蛇虫龙之迹，西有渔猎之人，其家册书彩画之象。太乙在东南方，窑灶之所，东有树木，夏秋有蝉鸣，春冬有马嘶之类，藏物于树下，其家师巫坛场。胜光在南方，炉冶作铁匠，大门侧有杨树，二门侧有马槽，物藏其中，或其家为马牙侩贩之人。小吉南方，隐伏新造土冢中，向东四十步内其中或有井，向因有人歌唱，或牧羊之爱，奉鬼神，沽卖之处。传送西南方，近州县，必迎宾门阙之所，若远则冲要之地，大路之口，不然在邮亭马驿之所，其家能削砺金石之工，问而知之。从魁在西方，或地名西之类，金银坑冶之所，酒台之场，城市 ，或在娼门女户，或漆工匠家，以器为大小取之。

河魁在西方州郡及营寨之所，众粮之场，村高不在高冈，在垒土坟墓之所，人家有猪犬之圈，藏物楼台，人在其中，下贼奴婢兵卒之爱。登明在北方，住居水边，冬在江湖之乡，点水地名，双溪双巷之所，有墙垣，其家曾为狱吏，物藏水中，内有楼台殿阁，前有一小儿赶猪，可问而得之也。传若顺行贼游走，逆行乃知贼伏蟠。里数但看元武上，下上相乘数苦干子午九，丑未八，寅申七，卯酉六，辰戌五，巳亥四，上下相因，即知里数。郇注：凡元武顺行，其贼已行；元武逆行，其贼未行。又云：元武阴神在天乙前，贼已去。若在天乙后，贼未行。欲知道里远近，看元武所加神，上下相乘凑之，甲己子午九之类。假令功曹作元武加子，功曹七，子九，合言七九者六十三，旺相更言七十里，或三十里，休本数十六里，死囚减半，只言八里，矿曰盯则十之，旺倍之，囚死半之，休言本数，则远近可知矣。《入式》云：盗神旺相，是途远，休囚则路近，此责盗神又一法。复视亡神天目星，贼居其下莫教惊。

亡神旬内常居乙，还知甲戌在登明甲子旬乙丑，甲戌旬惭亥，余仿此。天目春氐夏居柳，秋奎冬斗不藏形经云：天目所在为盗贼之处，万无一失。《入式》云：视亡神天目星，捕有声名大盗，可用此法。干若来伤支上将，休问偷人何处停。支上阳神伤日上四课克日上神，寻究追求保十成郇注：凡占遗失寻得法，日干之阴神第二课来克辰之阳神第三课，所失之物不可见也。若辰之阴神第四课来克日之阳神第一课，所失之物可见也。又一法，凡所失之物，不知何时者，好以初觉时，以月将加之，俯常法用天将，若天乙并临日辰之上，克制所夫之物类神者，好得；不然克制玄武亦得。若物类神与元武反制天乙，又日辰上神，不可得也。太阴六合干支上，冥福佑之远登程此二将加日辰上，有神佑之。

郇注：凡六合加干上曰天门开，太阴加支上曰地肩膀才，谓有冥福助之，亡盗难追。若魁罡加日辰曰逾关，功曹曰天梁，六丁曰玉女，天乙曰紫微，若在元武三传上，贼有神佑助，不可获也。《入式》云：常以勾陈为捕盗之人，勾陈克盗神易获，盗神克勾陈难获；勾陈生盗神则捕人纵贼，盗神生勾陈则捕人受贿；勾陈与盗神比和则通同隐容。又法：以初传为贼，中传为赃，末传为捕人。若中传旺相则赃物犹在。中传休囚及空亡，则赃物已分废无存。初传克末传为贼难捉。末传克初传则贼易获。若知捕盗日期，皆以克盗神，或克日鬼之日是也。伟堂按：《入式》此条，实是古法，而《心镜》未之言及，故附于此。

占窝家

三传元武见螣蛇，即是囚徒丧祸家。十二干支皆有例，以例推之无有差。

见朱雀在长吏家，见六合在经纪亲情家，见勾陈在交毂及吏家，见太阴在老妇及邻人家，见青龙在长吏寺观家，见天后在少妇美妇人家，见贵人在仕官人家，见太常出入宫禁将相家，见白虎在孝子寡妇家，见天空在和尚奴仆家。

《入式》云：凡元武之阴神，主盗匿藏之所，须看天官生旺囚死克制，断其获否。

如得旺相贵人，上下相生，其盗逃在贵人家，或官宦豪家，难捕。如上下相克可获也。如值死囚相生，士子之家。但凡相生则难捕。

螣蛇旺相相生，主匿豪富之家，虽多惊恐，而不可得；如相克则可得。若死气相生，必在过犯凶贼之家，惊恐而去。如相克则丧祸之家，或徒囚凶恶之辈，惊恐而得之。

朱雀旺相相生，主在贵人之家，或进士有势之家，难获。若相克，主在公吏之家，得之。如死囚相生，文书小吏之家追求。相克或私兵部吏见信得之。

六合旺相相生，市人猾徒之家，必难获。相克则可得。若死囚相生，九流技术之家得之。相克依亲属妇女杂门户之家，私情密诱而得之。

勾陈旺相相生，权吏书生之家，难得。相克则在囚徒之粗，为人报而得之。若死囚相生，故吏之粗，为人所执得之。相克则丧祸之家，得囚徒执着而获之。

青龙旺相相生，贵人长者之家，或寺观中，不可得之。相克必争财物，饮食中得之。若囚死相生，主隐交游之家。相克则出入饮酒中得之。

天空旺相相生，干当主事之家，难获。相克因遗亡行动中求而得之。若死囚相徨，下贱孤寒奴婢之家，勾连得之。

白虎旺相相生，主在兵卒杂官之家，不可获。相克孝服丧家，求而得之。若囚死相生，囚徒贼人之家，可得之。相克棺椁丧门，或自欲杀害必得之。

太常旺相相生，善人九流之家。或出入宫禁，不可得。相克因酒食财物，交亲友中得之。如囚死相生，在道处难获。相克退职囚徒，丧门孝服家得之。

太阴旺相相生，长者妇人之家，难得。相克则可得。若囚死相生，九流僧道尼姑巫医之所。相克在老妇人之家或可得之。

天后旺相相生，依妇人家，不可得。相克则亲戚家，或妻家，知踪迹。若囚死相生，妇人昆仲之家可得。相克在娼妓淫泆之家，因月友而得之也。

附：占贼来方位

《入式》云：以盗神克处为来方，若盗神乘天驿二马者，越墙而来，无马则为穿窬而入。若盗贼乘戌亥，从虚空楼阁上而来。乘辰巳，则从坑坎水窦而来。若盗神与长绳、索煞并者，其贼悬索而下。长绳煞，正月起酉，逆行四仲。索煞，正月起卯，逆行四仲。

占疑何人为盗

此人在处好非法语，而我良心财被尔偷。且将太乙加年上，其盗便看生何头。虚星若也为真贼，参宿加之莫漫游。阴神若此亦云是，无此何段皆怨仇/欲知失物何人取，阳是男儿阴女偷。老之与少看日辰，旺相休囚相举类元武有气人少，无气人老也。其物贵贼若为人，此则专心寻元武。凶神入者是贫儿，吉神并者豪家子。《入式》云：专视元武所乘，乘寅为公吏，卯为犯人，辰盛开为凶恶军人，巳为手艺人或金银炉疔人，丑牛为旅馆人，申为过犯人，未为相识人，酉为金银匠，或财博酒匠，亥子为水族或水滨之人。与太岁月建并者，人多。末旺相豪家；值休囚贫穷，兼前阳男阴女等断之。

占同居人何人为贼

一家之内十人居，一人失物九人吁。未知盗者定为谁，欲占先以将加时。若有人年元武下，此人为盗盍疑乎？

官讼门

尊卑胜负

论讼四般看胜负，尊卑先后各区分《入式》云：先论尊卑主客，以日干为尊为客，支神为卑为主。若外人论其先后，以日干为客，乃先起之人；支辰为主，乃后对之人。凡自逢休墓死者，皆遭罪。

占忧系出狱否

论讼未休忧被系，四气须徵关锁神。用关终钥无凶咎，用钥终关主禁刑。关若季后钥前孟，如夏关辰钥在申凡入传或加日辰年命，先关后钥者，已禁即出。先钥后关者，再入。如未囚而先见钥，入而复出。郑据《六壬集要》补正，三四两句并此条小注，郇注“关神春丑夏辰秋未冬戌，钥神春巳夏申秋亥冬寅是也。”。关即为囚钥为放，传用临年加日辰郇注：凡占讼，关神临年命日辰者，或在末传者，必囚禁。钥神临年命日辰末传上者，囚系必出也。宜详之。传逢日墓还遭狱谓用末传入，末为入狱。郇注：墓神在末传，必囚。《入式》云：中甲乙日未为墓，临末传是也。若破碎煞更乘金神木神加年命日辰上者，亦主有囚禁之灾。《入式》又云：课见天空加日辰，或加年命，或发用见勾陈，发用克日辰，用传见天狱天牢，或临日辰年命者，必入狱。天狱煞见前。天牢煞，正月起丑顺行十二支是也，初墓传生不系身即为出狱中。郇注：初传日墓，末传长生，为出狱之象。

《入式》云：如甲乙日未为初传，亥为末传是也。又云：若已被囚系者，用传见钥神、德神、解神临日辰年命者，必释放。要不落空亡，不值刑冲破害，方得。德神，甲己日寅，乙庚日申，丙辛日巳，丁壬日亥，戊癸日巳。解神，正二申，三四酉，五六戌，七八亥，九十午，十一十二未。斗罡临日须臾解斗罡蔽日，囚出狱也。《入式》云：凡被囚系者，若斗罡加日辰即出狱也。若与今日比者，出而复入。又云：天罡加孟未放，加仲在旬日之内，加季在三日之期也，时值伏吟犹滞人伏吟主不出来。郇注并《入式》云：若得伏吟，又主迟滞。

占罪轻重

即系须知罪重轻，勾陈系日见分明。伟堂按：《心镜》原本，本作“系日”而《入式》与《通神集》改为“系处”，非也。盖“系日”二字，出于《龙首经》，言初系之日也。如来克日难分诉，日克勾陈讼必听。或不参初讼日，即看今日上神。伟堂按：原注“能”字当是“知”字之误。观此可见第二句当是“系日”也。郇注云：勾隐克日干客败，勾 陈克支辰主败。克干尊长失理，克支卑下失理。若勾陈克日辰，主两败，讼难息。若日辰并克勾陈，两和不争讼，事得伸也。伟堂按：《龙首经》云：以初系日占之，勾陈所居神贼系日，即论罪也。系日贼勾陈所居神者，不论罪也。此《心镜》之所本也。勾陈系日为同类，羑里拘囚见久停。《龙首经》云：勾陈与系日同类为系久。

郇注云：勾陈与日辰为同类者，讼主淹留迟滞也。勾陈作虎同伤日，获罪须当主戮刑勾陈阴作虎者，主凶也。《龙道经》云：传勾陈之阴得白虎，折虎所居之神与勾陈并贼其系日者死。《入式》云：若卑对尊事，犯重刑之人。再不会主客彼我断，只以日干为占者之身也，切忌勾陈之阴神作白虎，更带亡神凶煞克制日干者，必至重刑也。郇注略同。勾阴若是为天乙，生其系日放疏情《龙首经》云：勾陈之阴得天乙，天乙生系日日辰者，为贵人救之也。《入式》云：若勾陈之阴神作天乙，复生日干者，如遇长生，则罪得免，不至罪重也。郇注同。勾虎二神俱不旺，日辰有气献书呈郇注云：勾陈阴阳二神或勾虎二神俱囚死，更在无气之乡，不能为害。若日辰俱旺，更在有气之乡，可进状陈情雪冤。《龙首经》则云：传勾陈得系日子母者，人将哀之，可为上书也。假令七月己卯日辰时占，传送为太常临巳，神将不相刑。又秋令传送金旺，天罡为勾陈加卯，阴神得太乙火生干，是传得其母也。大宜投词诉辨。

朱禽带杀伤年命，或克干支罪亦成郇注云：凡占官讼，切忌朱雀带凶煞并克日辰年命，其罪亦成。《入式》云：若发用见白虎、勾陈、朱雀克日辰年命者，有罪。若太岁、月建刑日辰年命者，有罪。凡三凶神、岁月五件俱来刑克者，族怨。四五重刑克者，死。三重刑克者，流配。二重刑克者，徒。一重刑克者，鞭杖而已。若三凶神化为吉神，为救神有解。若三凶神递互相化者，无解。化者，乃阴神也，本神所乘之神地盘上所得之神为化。

占何罪

日刑遭罚月刑伏，岁刑疾病病泣惺惺。二刑徒流三刑市，一刑笞罪不虚陈郇注云：凡言刑，今日三合中刑最紧。寅午戌日午，巳酉丑日酉，亥卯未日亥，申子辰日辰。以上俱为正刑。午日用午，酉日用酉，亥日用亥，辰日用辰，皆为自刑。如克日辰年命者，必有刑名之罪。又日十干刑，甲刑申，乙刑酉，丙刑亥，丁刑子，戊刑寅，己刑卯，庚刑巳，辛刑午，壬戌，癸刑未。忌克日辰年命。如犯 者，有罪刑。又云：官星带刑来克日辰年命者，亦主犯 刑也。甲用辛为官，乙用庚为官，壬用己丑未为官，癸用戊为官，辰戌亦为官。余干仿此。假令癸醋日，戌加癸，午加酉，戌是癸之官星，癸合在戊。缘戌中有戊，是两重官星来刑来克今日癸干。又戊癸化火，火刑在午，今午加酉，是日辰交互，官星带刑煞来克，主犯 罪刑，刑必不轻也。

其余三字刑、二字刑，乃是常刑，不及前刑凶也。事关明敕神同岁，理涉州司月建并郇注云：月建用事，讼涉州县，传 见天罡，讼涉监司。传见太岁，事干朝廷。凡天乙临辰戌，主移司换狱。青龙岁月建为用，恩赦来宣放汝生一云天后与今日干相生，有恩赦。一云，岁月日用，有恩赦。郇注云：青龙、天乙、天后作太岁、月建，乘天喜、皇书、天德、天马、驿马并临日辰发用，上下相生，皆主赦宥之象。天喜，春戌夏丑秋辰冬未。皇书，春寅夏巳秋申冬亥。天德，正丁二坤三壬四辛五者六甲七癸八艮九丙十乙十一巽十二庚。

