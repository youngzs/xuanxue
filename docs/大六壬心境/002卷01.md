《大六壬心镜》卷01

释课元微门

克贼第一

四课之中一克下，便是初传立用神经云：“比言者，又谓之神次也。”郑按：注“经云”，不知出何经，今仍之下注，无此二字，亦不补。上下相参而克贼郑按：六壬之式作克下，又逢贼上至，取其贼上作初因经云：“上克下名曰克下，克上名曰贼。”独有一上克下，便是用神。如又有下贼，即无取上克，便取下贼上为用也。“下克上名曰贼”六字，伟堂据《神枢经》补。郑按：因者，因安装本位上神为中传，因中本位上神为末传。

比用第二

二三或四交相克经云：“或有二上、三上、四上克下者，或有二下、三下、四下贼上者，或二上克下，或二下贼上，三上克下，或三下贼上者，皆取今日比者为用。”，择其比者作均分经云：“择其今日比者，阳日以阳神为比，阴日以阴神为比。集之以类兮系之以均。”。常将天日比神用，阳日用阳阴同阴此二句郑据二式补入。

涉害第三

或有俱比俱不比经云：“今日有二阴神俱比俱不比，又有二阳神俱比俱不比。”，涉害最深为用始经：“以其受克、克害日最深者用之。”。有时涉害比相似，刚看日上柔支起经：“涉害复等，刚日以日上，柔日以辰上为用。”。从此即便是三传，学者求之须达理。

遥克第四

阴阳上下无相克一作“四课之中”，其中择取遥相贼。贼日之神为用神，弃日之克切须知经云：“四课一神贼今日干，今日干复克四课一神，即取贼今日之神为用，被今日所克之神勿用也”。如无克贼于今日，被日克神方用之经云：“四课中无神克今日，好取今日遥克之神为用也”。或有日克于两神，复有两神来贼日经云：“日遥克神名克，神遥克日名贼”。看其比者用为良比与不比者，依前篇，依此课之情不失。

昴星第五

四课又无遥相克，当须仰观伏昴星。刚看酉上为初用，柔视从魁何处停经云：“刚日仰视酉上神为用，柔日年从魁所临神为用”。假若从魁临亥地，用神当即是登明。中末乃附日辰上，刚日先辰后日云经云：“刚日以辰上神为中传，日上神为末传”。柔日先日后辰上经云：“柔日以日上神为中传，辰上神为末传”，虎视如何不免惊？

别责第六

四课不全三课备日辰上下只有三课，无克无遥别责例。刚日干合为初用刚日干合为用，柔日支辰三合位柔日支三合为用。皆以天上作初传干支合处神为用，阴阳中末干中寄中末二传皆在日上也。刚三柔六共九课辛丑、辛未各有两课，丙辰、戊午、戊辰、丁酉、辛酉各有一课，此课先贤俱总秘。

阳日例：假令八月戊午日卯时，戊课在巳，胜光加巳为日之阳神，第一课火土无克；小吉加午为日之阴神，第二课土火无克；小吉加午为辰之阳神，第三课土火无克；传送加未为辰之阴神，第四课金土无克。四课不备，上下无克，又无遥克、遥相贼，以日干合为用。戊与癸合，癸课在丑，丑上功曹为初传，中末归于日上，是寅午午为三传。

阴日例：假令正月辛丑日申将，辛课在戌，大吉加戌为日上阳神第一课土金无克；天罡加丑为日之阴神第二课，土土无克；辰之阳神第三课同，；小吉加辰为辰之阴神第四课，土土无克，四课不备，上下无克，又无遥克贼，当取日支三合，巳丑为支合，太乙加寅为初传，中末归于日上，即巳丑丑为三传矣。

伏吟第七三首

伏吟之卦见相克，便以克处为用神。或视课中无克者，刚看日上柔取辰经云：“刚日日 上神为用，柔日辰上神为用”。迤逦刑之作中末，合肥市此《玉历识其真》四经云：“先刑后冲为传。《格合》、《玉历》并迤逦相刑”。若也用神当自刑，次传还与日辰并。次传刑取将为末，如此课之占有灵。次传更复自刑者，从此冲取末为真。

且如乙丑日天罡经云：“乙丑日用天罡加乙，下贼上为用。天罡神自刑，缘在日上，即不得言。阴值自刑，以辰上为初传，所以却来辰上将大吉为次传，丑刑戌，河魁为末传。”，天罡自刑将比方故举此日比方其类。因何大吉将为次，刑取天魁为末场举问。乙木为缘下贼上，所以次传居丑乡。余即自刑阴日早，阳日次传辰上张此问答解在前篇。

返吟第八

返吟课得有相克，比与涉害为用之。次传还与初神对，末将却来初上居言来去相冲，末传在初上。来去相冲初共末，此卦通灵决不虚。假令辛巳遇返吟，太乙加亥作初传。冲着登明为次将，末处还冲太乙言经云：“先刑后冲以为末，不言来去相冲。但以《玉历》言。”。返吟何课无相克？惟有阴柔六个神。六个阴柔何日是？丑未配于丁己辛丁丑、丁未、己丑、己未、辛丑、辛未，此六日也。。须以辰冲井栏射，受敌上头为用真丑日冲巳，未日冲亥。立用对冲作传将立用神对冲，亦如上对冲法，传将所刑为末神终是刑也。

八专第九

八专之课号芜淫丁未、癸丑、甲寅、己未、庚申，皆两课也，有克比并涉害深即不取遥克。无克须当逆顺数，数时仍复看阳阴。刚日便从阳顺数，柔日还从阴逆行。皆数三神为发用，中末日上合天心四经云：“刚日从日上顺数三神为用，阴日从二课逆寻三神为用，次传与中传俱重日上，合天意。有时数到日辰上，三传飞散莫重临。正月己未酉时用，此卦占之难可寻独足课，经云：“假令正月己未日，酉时课从酉逆数到日辰上，三传飞散，如常课之法，不可重临在日上。”郑按，末四句入式作“有时三传叠日辰，还须飞散莫重临。假如正月己未酉，常人莫作独足吟”。

宗首九科门

八局之列，分为九科。每科成一卦，是九科之宗首。此九卦外皆独类于枝叶也。详卦名义，六十四卦。

元首卦

四课阴阳一克下，卦名元首是初神。臣忠子孝皆从顺，忧喜因男非女人上克下，事因男子起。上即为尊下卑小，斯为正理悉皆真。论官先者当为胜，后到之人理不伸四上克下，利为客。争讼先起者胜，宜先诉，不宜被告。

郑按：一上克下名“元首”，一下贼上“名始入”，一上在下又有一下贼上名“重审”，不可不细辨也。一歌云：“一位上克下，元首数为君。一位下克上，始入不忠称。”又云：“凡四课只有一上克下者，名曰元首数。凡四课只有一下克上者，为始入数。”

重审卦

下之凌上名重审有上克下，有下贼上，当以下贼上为用，子逆臣乖弟不恭。事起女人忧稍重，防奴害主起妻从下贼上名重审，为不顺之理。凡事不顺。万般为事皆难顺，官病相侵恐复重。论讼对之伸理吉，先诉虚张却主凶。

知一卦

知一卦何知，阴阳比日宜。事因同灰起，婚嫁失和怡。失物邻人取，逃亡不远离。论讼和允好，为事尚狐疑。

见机卦

神有两比两不比，上天垂象见人机。涉空发用为初将，作事羁迟多有疑。忧患难消经几日，占胎伤孕妇忌当时。盗贼不过邻里起逃良心必隐戚亲基。

蒿矢卦弹射卦附

神遥克日名蒿矢，射我虽端当不畏。日遥克神名弹射，纵饶得中定无力郑按：原本作“还无利。”今据《入式》改。贵人逆转子不良，天乙顺行臣不义。家有宾 来不可容，每忧口舌西南至。

虎视卦

用起昴星名虎视，秋兮在酉知生死。出入关梁日月门，举动稽留难进止三传上内有卯酉二字，主凶。刚日出门身不归，柔日伏匿忧难起柔日防不测灾来。女多淫泆问何历？此地出门难禁止。

信任卦

信任伏吟神，行人立至门。失物家内盗，逃者隐乡邻。病合难言语，占胎聋哑人。访人藏不出，行者却回轮行人即到，如若不到，即不来也。

无依卦

无依是返吟，逃者远追寻。合者庆分散，安巢改别林。守官须易位，结友也分襟。臣子俱怀背，夫妻有外心。所为多反复，占病两般侵。

帷簿不修卦

日值八专惟两课，阴阳并杂不分明天上一临地下二神，是谓阴阳并杂。帷簿不修何存礼？夫妇占之总不贞。厌翳私门元武袭天后为厌翳，六合为私门。初传乘此二将更重。见元武主淫泆也。嫂通于叔妹淫兄。人间密事真难测，元女留经鉴此情《元女经》云：“此卦阴阳不分，凡得此卦者，天将得元武、六合、太阴，皆主不正。

淫泆门

芜淫卦

阴阳不备是芜淫经云：“芜淫之卦，奸生其中。”，夫妇奸邪有外心。二女争男阳不足，两男共女保单阴。上之克下言夫过，反此诚为妇不仁。阳即不将阴处合，阴来阳处畏刑临日为阳，为夫；辰为阴噗妇。要知起例看正月，甲子时加卯课寻。甲上天魁子传送，甲夫阳也子妻阴。甲将就子忧申克甲将就子，为畏传送金，子近甲兮魁必侵子是水来就甲，怕天魁土克之 。支干上神交互克，是乖和睦失调琴。妻怀内喜私情有，申子相生水合金子上见申金生水，又三合，主妻与西南方人有情，余仿此。

泆女卦亦名失友，传见六合，名曰狡童

天后常为厌翳神，须知六合是私门。二将取名淫泆女，夫妻交失异情恩日夫，支妻。欲知男女谁用荡，更向传中辨将论。六合好为男诱女，元武女携男子奔初传天后，末传六合，为泆女，主女子淫荡。若安装传六合，末传天后，为狡童，主狂且诱女子也。

