《大六壬心镜》卷04

杂神门

登明亥神

音角，正月将，头，室壁，猪狳熊。

登明天术禀楼台，贼盗伤人幼子哀。狱厕秽猪忧溺死，阴私管钥召征来。

水神也，始建征，万河资始，故曰登明

天柱、，天旦，厕，狱，管钥，神计，不净，溺死，天奇，上客，夫人，小儿，征召，杀贼，伤人，死丧，主猪。

河魁戌神

音商，二月将，足，奎娄，狗豺狼。

河魁印绶吏都官，垒土高坟集众攒。德合婢奴兼长者，豺狼犬畜悉为欢。

土神也，万物皆生根本，以类合日，故曰河魁

印绶，奴仆，计都，狱吏，聚众，长者，垒土，剑并，明水，地户，兵神，德合，小儿，狱召，城钟。

从魁酉神

音商，三月将，耳，胃昴结，鸡雉鸟。

从魁金玉小刀钱，奴婢私阴近水边。小麦九江并赏赐，鸡禽解散不为缘。

金神也，万物皆发生长，枝叶茎从根而出，故曰从魁

姨婢，宫女，小麦，神庙，私门，九江，金钱，刀鞘，尾吏，内门，大客，官禄，边兵，玉匮，水泽，则。

传送申神

音宫，四月将，筋骨，觜参，猿猴狁

传送刀兵僧及医，冤仇道路税湖池。大麦守城丧碓磨，市贾劫攻田猎师。

金神也，万一物茂盛于气，所传而毕达，故曰传送

市贾，送远，猎师，刀兵，大麦，仇怨，死丧，聚众，刀师，城池，道路，天医，天魁，湖池，税买，民人，碓磨，盗贼。

小吉未神

音徵，五月将，井鬼，鹰羊雁

小吉姑姨婚礼仪，酒羊礼祝寿及神祗。白头翁讼争婆母，井泉天耳墓风师。

土神也，万物小成，阴气始生，以奉阳，故曰小吉也

五味，姑嫂，主保，酒食，天乙，酒舍，天耳，风师，天井，公讼，婚姻，钩钜，冢墓，魁道，祈祝寿，家鬼，老妇，白头翁。

胜光午神

音商，六月将，目，柳星张，獐马鹿

且光宫女信诚妃，善士通传惊惧遗。土公田宅巫天目，使君亭长巷兵持。

火神也，万一物长大，其根本愈于所在，故曰胜光

小豆，田宅，贼兵，道路，惊恐，口舌，妇女，巷路，土公，信诚，善人，使君，亭长，天目，长，左。

太乙巳神

音角，七月将，翼轸，蛇蚓蝉

太乙蝉鸣虫解散，宾姑骂詈弩丧车。赏赐灶炉管钥等，横祸非灾吊客蛇。

火神也，万物毕秀，生穗结实，故曰太乙

骂詈，非祸，姑，赏赐，关钥，太乙，木公，宾客，解散，歌儿，灶，死丧。

天罡辰神

音宫，八月将，胸，角亢，蛇龙虫

天罡本是鱼龙物，欺诈网罗为恶人。战斗陂池二千石，虞官左目宰伤神。

土神也，万物关固根条，以定核坚，故曰天罡

女娠，恶人，战斗，杀伐，死丧，金关，鱼网，宰杀，天罗，死尸，主兵，欺诈，二千石，右天目，杻。

太冲卯神

音角，九月将，手，氐房心，貉兔狐

太冲术士沙门类，来往舟车水陆因。林木三河雷电闲，弟兄私户匿阴人。

木神也，万物离散，支干斗毁若冲，故曰太冲

兄弟，公主，沙门，妇女，栗，土功，刀杖，车船，远行，林士，天乙，伏匿，地泽，炉，杓门，棺椁，天心，民市，边方，荡子，地耳，雨水，私贼

功曹寅神

音宫，尾箕，十月将，背，虎豹狸

功曹道士兼书籍，杂色班文火炬红。从事信诚征召吏，牙豹猫狸及木丛。

木神也，万物长旺，功臣计事论功，故曰功曹

天文，文书，林木，招召，谒见，火炬，斑纹，诚信，管事，督师，吏，道士。

大吉丑神

音商，斗牛，十一月将，獬牛蟹

大吉将军举荐贤，桥梁长者地祈冤。雨师风伯贵人召，畜鳖车牛兼宅田。

土神也，阳时复居其位而化，故曰大吉

长者，风伯，雨师，田宅，六畜，车牛，贵人，征召，爵禄，荐是贤，钩钜，地祗，地耳，土公，宅田，执雠，官，将军。

神后子神

音商，女虚危，十二月将，蝠鼠燕神后阴私采女奸，逃亡盗贼鬼神官。土工悲泣浴盆事，燕鼠行人取类看。

水神也，《抱朴子》：“岁毕酒醮蜡祭，以报百神，故曰神后。”

父母，在豆，宅舍，天乙，采妇，奸邪，阴贼，死良心，鬼神，祈祷，浴盆，白虎，王候，土工，盗贼。

杂将门

贵人旦暮

旦暮推尊天乙神，局中分治令为君天乙乃式中天子，故令为君也。甲戊庚游大小吉，乙巳神神后传传送昼夜分。丙丁朝亥暮居酉，六辛当午后来寅。壬癸立处于巳卯，不降魁罡作贵人用昼夜长短分旦墓，甲戊庚日量用大吉丑作贵人，墓用小吉未作贵人。乙己日旦用神后子，墓用传送申。丙丁日旦用登明亥，暮用人魁酉。辛日旦用胜光午，暮用功曹寅。壬癸日旦用太乙巳，暮用太冲卯。每以星落地盘宫位顺逆行之。

天乙贵人，己丑土将

主清御

天乙贵人属己丑土，在天应十二神，在地表十二野，在岁为十二经，为宗天天乙者，所以统领驭众，推流祸福有应验也。

假令甲日，在丑为旦，在未为领先，在乙丑属金，在辛未属土。贵人顺行吉，逆行凶，比和吉，不比和凶。此大略也。在丑谓之升堂，相比顺则吉。又看侍从之神，在吉则吉，在凶则凶。其他神将皆仿此断之。

贵人天乙名魁钺，

一作魁星

谒见干求喜气新。君子拜官迁禄秩，小人争讼入公庭。相生旺相承恩召，囚死伤刑忌怒嗔。病者头疼寒热疾，祟非凡鬼是天神。

子沐浴，丑升堂，寅按籍于公中求望，卯荷 项，不利于进游，辰入狱，巳趋朝，有进望之喜，午午轩，有诏命之喜，未饮食，又有小惠之事，申起途，主有进动，酉入室，主阴私，暗昧不明，戌在囚，亥操笏，主求谒吉。

经言：“空亡之课若何？当忧不忧，当喜不喜。若两火一金，金被消铄。二水一火，火乃灭光。如贵人临乙丑为金，临亥则乙亥为火，火欲克金，有水为救，不能相克，有鬼贼不足为忧。若贵人乘辛未土，下临癸酉金，金土相生，比吉之象。其或贵人乘寅，得壬寅金，下临甲辰火，火乃炼金，得丙午水，为灾消散。”

前一螣蛇，丁巳火将

螣蛇之刘，为骠骑尉，其元属丁巳火，火旺六十日，大估主文字、虚惊、公信、小才，水火之交，其凶则惊骇怪梦之事。火光釜鸣，官私是非之事。若旺相比和则吉，若休囚则得灾，空亡减半。经言：“螣蛇生我无祸，克我有祸。”

前一螣蛇骠骑尉，火神惊恐亦非安。君子忧官忧失位，小人争斗恐伤魂。旺相相生灾未发，死囚刑克祸临门。病者四肢头目肿，水木神来作杀冤。

子掩目，不能伤人，又曰堕水，丑入穴，自藏，寅生角，旺吉衰凶，卯当门伤人，主人口灾，辰自蟠，可远不可近，巳飞天，尤吉，午乘雾，有进望之心，未秘隐，入林忧疑自散，食中有病，申衔刀、拔剑，有怪异官事，酉露齿，必见口舌，戌睡眠，其忧自散，亥入水，不为灾害。

前二朱雀，丙午火将

朱雀之神，属丙午火，夏旺三个月。大段主文书、印信、王诰、敕命、服色、王庭之事。其灾主口舌、公讼、缧绁、文字、财帛损失虚诈，马畜疾病。

前二朱雀羽林军，霹雳灾殃是火神。君子文书忧考校，小人财帛竞纷纭。旺相相生和合事，死囚刑克被官嗔。病人心腹兼呕吐，瘥剧宜看子午辰。

子损翼，不能移动，丑掩目，又曰破头，寅安巢，疾病，卯栖林，辰敛翼，人归，巳翱翔，外事高远，午衔符，有文书口舌，未啄食，求财吉，申励嘴，酉夜鸣，戌无毛，不能动，亥沐浴，灾忧自退。

大抵吉则为论其为祥，凶则言其不利。损羽无毛，皆是自伤；夜鸣励嘴，并是为怪。加之不比相克，是其凶兆。

前三六合，乙卯木将

六合之神，属乙卯木旺相之日。大段主信息、婚姻、求望、财物和合、交易、谦逊之事。其戾主阴私不明、先喜后忧，小人女子之过，伤失六畜。

六合前三是丈夫，婚姻和合吉相扶。君子得财迁禄位，小人亲会酒欢娱。旺相相生媒产吉，死囚刑克取奸窬。病者阴阳心腹痛，丈夫司命祭当苏。

子操笏，见人求上吉，丑眼疾，眼病，寅乘轩，婚姻，卯入户，在家不动，辰持巾，将动人意，巳贽书，信远，午升堂，半遂无格，未素服，白衣，申披发，成合，酉洗足，能进，戌登途，进动，亥乘辂，出所求吉。

前四勾陈，戊辰土将

勾陈之神，属戊辰土，旺四季月。其木段主官职，印信，公庭，虎符，田宅，上舍；其戾主六害，疾病，蹇厄，骨肉，人讼，牵连，财物失脱，庶人得此应，官员见之为印绶。盛吉衰凶，又主小吉。

土将勾陈四位前，兵灾刑斗讼留连。君子掩逃擒盗贼，小人争妇及田园。旺相相生犹合理，死囚刑克系迟延。病者肿瘫寒热苦，祟在丘陵及土垣。

子临庭，官事，丑入化，出入随朝，寅受制，官事，卯入狱，官人业田宅，辰千户，司墓田公讼官事随动，巳捧印，转职迁进，午反目，百事乖，无田，未在驿，宜出行，申趋门，酉病足，难言，戌佩剑，有害，亥濯衣，改革。

前五青龙，甲寅木将

青龙之刘，属甲寅木，旺春三月。大段主文字，财帛，舟车，林木，衣服，书契，文昌，官职，府庭，僧道，高人。其戾主哭泣，疾病，失财，走失，畜类，陷溺。

青龙丞相居前五，酒食钱南婚礼仪。君子加官迁美职，常人财物送乡耆。旺相相生尤喜美，死囚刑克有阴私。病人沉热心肠疾，司命为殃速请医。

子游海，丑蟠泥，失滞，寅乘云，得雨，卯戏珠，弄水，有喜，辰闭目，为意，巳飞天，利动得意，午无尾，损伤，未折角、无鳞，斗伤，申无鳞，折角，久困，酉伏陆，退守难进，戌施雨，出入劳力，亥入水，求财。

后一天后，壬子水将

天后之神，属壬子水，旺冬季，主后妃、宫庭、人家私事。经曰：其戾主帷簿不修，私事不胆，欺诈不实，脏腑之疾，小人走失，主玉堂。

天后位居宫采嫔，惟须禁锢莫情循。若逢君子延宾 客，如是常人议婚姻。旺相相生妻易产，死囚刑克女奸淫。病人四体兼痛痢，祟礼河官溺水神。

子守闺，谷动，丑出户，阴私，寅理发，取财成病，卯倚门，相望，辰毁装，血病，巳裸体，失礼，午倚枕，难合忧鬼，未沐浴，失礼，申理装，生产婚姻，酉把镜，婚姻，戌搴帷，自息之意，亥治事。

后二太阴，辛酉金将

太阴之神，属辛酉金。旺秋三月。主宫帷、妇女、财帛、金银财物，其戾为阴私损失、私谋谋事、迟速未成、远信示至、疾病不痊。

太阴金将位中丞，蔽匿阴私事颇仍。君子罪名为出入，小人惊诈致忧生。相生旺相成婚礼，囚死伤刑为谴惩。病者四肢腰脚损，灶神为祸可祈蒸。

子垂帘，隔听，丑守屈，宜动，寅跣足，难动，卯沐浴，失理，辰理冠，求就，巳伏枕，近思，午披发，私忧，未持书，信动，申阴谋，法服，婚姻，酉入室，不宜动，戌绣裳，婚姻，亥妊娠，阴人病。

后三元武，癸亥水将

元武之神，属癸亥水，旺冬三月。主聪明多智、文章俊巧、求望财物、干谒贵人，其戾主盗贼、奸诈小人、君子阴私不明、走失疾病、鬼魅梦想之事。

后三元武后将军，盗贼奸邪狱讼陈。君子捕逃车马失，小人淫乱离乡群。相生旺相多财畜，囚死克刑有祸迍。病者患腰腹胀满，祟殃河伯滋潭神。

子过海，出入进动，丑立云，虚诈失物，寅披发，虚喜，卯窥户，盗贼失物，辰入狱，官事相争，巳洗足，不宜动，午拔剑，能害人，未朝天，利见大人，申按剑，战有害，酉持戟，相争，戌持戟，相争，亥真冠，尊贵，家人为鬼。

后四太常，己未土将

太常之神，己示属土，旺于四季，每季十八日。大段主文章、印绶、公裳、服饰、信息、交关。其戾主遗失公文、窃盗衣裳、哭泣不美之状、公私牵系，又主小微窃盗。

太常官是太常卿，财帛田园采盛明。君子正官荣爵贵，小人移徙酒逢迎。相生旺相成婚庆，囚死克刑南失惊。病者四肢头腹疾，祟缘新化可追寻。

子持印，吉。荷项，相侵奸盗，丑列席，请美丰，寅侧口，恶人相争，卯遗冠，辰荆项，一云荷项，巳铸印，转职，午乘辂，上人筵会，未窥户，列席，申捧印，转职迁官，酉立券，忧物，动望征求，戌入狱，亥聘召，贵人请合私谋。

后五白虎，庚申金将

白虎之神，属庚申金将。旺秋三月。其大段主道路、信息、兵牒兵戈、动众、威权、财帛、犬马、金银宝物，其戾主孝服、哭泣、疾病、怪异、凶恶、杀伐、灾害不明、血光之忧。白虎问妊吉，问病嫌。

白虎金神廷尉卿，遭丧疾病狱囚萦。君子失官流血忌，常人伤杀主身倾。旺相相生财福竞，死囚刑克系沉冥。病人头痛瘱疽患，祟是伤魂路死兵。

子流江，沉海，恐惧无害，丑直视，谋望，寅出林，过路往还恐害，卯伏穴，不能动，辰露牙，沿山，夜行害财，奸私，巳烧身，死丧疾病，午断尾，有始无终，未登山，乘权，出入狱凶，申衔牒，道路文信通，酉当路，害人之意，戌闭目，无害，亥睡眠，有忧之事。

后六天空，戊戌土将

天空之神，戊戌土将。旺于四季。大段主奴婢、公吏、市井小人、贩帛、言约、私契，其戾主奴婢唇吻、脱空不实，虚伪巧诈是非，辰戌丑未四月最旺。天空可以成小事，不可以成大事。

后六天空司直官，奸谋诡诈事多端。迁移君了逢谗佞，孤寡常人被隐瞒。旺相相生奴婢喜，死囚刑克系丧残。病人胸胁并痰气，井灶为灾岂得安？

子小人，寒厄，丑三伏尸，寅犯事，争讼口舌，卯守制，谩语，辰主虚诈，巳临户，摇舌，是非机巧，午入化，小用吉，未主施空物，申鼓舌，词讼，酉出户，执言，碎事，相蒙未决，戌主惊怖，亥儒冠小事，利遗失。

六壬之术学者，徒事言而不得其诀，则吉凶失之传课。故今人动运“青龙吉将，白虎凶神；太常多主于饮食，勾陈乃主于勾边。”，殊不知青龙未上无鳞则伤身之害，至申酉折角则斗讼之愆生；白虎登山则乘权于阃外未，衔牒则通信于道途申；太常子上茶颈而遭枷锁，勾陈巳上捧印而转高官。似此之类，世所不知。

十二天将发用日干来意诀

贵人丑未下来之，除定危开问小儿。六合更来加禄马，出行官职最相宜。螣蛇巳午太冲宫，梦寝虚惊怪异凶。不是戾财并走失，多缘众议不相从。朱雀传看信息来，杀神巳午应官灾。遇他月德并天德，决是呼为炉冶财吕本作“才”。六合乘他卯酉星，婚姻孕妇事分明。若临日本支夺胩，唇舌钱财立便生。寅卯勾陈二八门，斯人官讼要争论。若逢阳绝并阴绝，病者联绵醉若昏。青龙发用当干合山地物昌隆百事安。不是求官并借职，必将书信往来传。天空走失及逃亡，更值魁罡仆不良。若得加临干旺相，往来营作运行商。白虎临门事可嗟，病侵老幼两相加。用神午未兼申酉，殴斗途中事起他。太常财帛旺今朝，衣服文章次第消。禄上若来加合上，筵开亲戚见相招。元武来乘亥子辰，加临卯酉盗伤人。如加午未迁官象，用意推详莫妄陈。太阴巳被烧身，结聚途中起异心。若不欺瞒官长上，定遭口舌至知凌晨。天后多因占女子，如逢土旺采衣嫔。若临午未兼壬癸，万一事干谋无一真。

十二天官杂主吉凶

螣蛇大战，毒气相凌大战，往来上下相克也。

螣蛇当路，鬼怪殃藏当路，子午卯酉也。

六合不合，阴私相坏酉卯午。

太常被剥，官事消铄春辰、秋卯、夏酉、冬巳。

朱雀开口，发主喧斗正巳、二辰、三午、四未、五卯、六寅、七申、八酉、九丑、十子、十一戌、十二亥。

青龙开眼，万事无灾孟寅，仲酉，季戌。

青龙卧病，财散人灾在巳。

天空落泪，哀声聒耳六甲旬中居壬癸地，见壬癸。

天乙归狱，诸事不治在辰戌。

勾陈拔剑，病患相伤正月起巳，逆行十二辰。

勾陈相会，连绵祸深辰戌大凶，丑未小凶。

天后阴私，申阳酉阴。

朱雀衔物，婚姻和合正酉、二巳、三丑、四子、五申、六辰、七卯、八亥、九未、十午、十一寅、十二戌。

太阴拔剑，阴谋相害居申酉。

元武横截，盗贼兵发四季。

白虎遭擒，凶事不成巳午。吕本作“折虎遭擒，巳色灾咎”，注云“太岁类合。”，疑错。

白虎仰视，凶恶之甚四季。

三宫时门三首，此三宫进，视课传神将吉凶之意而再用此详之

绛宫时

三神临仲是三宫，此法元微捷径踪。绛宫时值登明入，六神相扶有顺从。天魁是德未生气，辰午酉申宜见逢。功曹正合为华盖，犹恐须居不避凶。魁罡加孟女为杀，行人不至过江风。占贼不来亡叛获。囚人占病罪加重一作“囚病人加罪皆轻”。人情不实行宜止，睡若逢歧左道通。见怪身当殃不出，孕生男子卜财丰登明加四仲，名绛宫时。天乙藏深宫之中，入游系宫，行于私宴。当此之时，不可出行，避罪逃亡者得。

明堂时

神后明堂入仲时，从魁合德未申随。功曹别处而生气，丑居华盖避凶危。斗罡加季登明杀，囚人将出病难医。看人不见上书吉，占贼即来通启宜。逃亡不获行人到，纳财权止情须追神后加仲为明堂时，天乙出游四野八极，当此之时，举动百事皆吉，逃亡者难得，在内利主，在外利客。

玉堂时

大吉居仲是玉堂，轸星生气得天梁轸星，太乙；天梁，功曹。申酉即为侍从者，神后合为华盖方。天罡加仲杀居亥，贼来中咱战须伤。上书遭仇追逃获一作“上书遭执”，天气无风可渡江。谒人相见胎生女，若问人归中路傍大吉加四仲，名玉堂时。天乙加门之中，天神在门方欲出行。当此之时，百事小不利，逃亡者可得也。

斗孟《续编》斗孟仲季本是三宫门，己前十干神后集定。

三传先看斗加神，入孟元来忧二亲。季因出外伤妻子，己身兄弟仲临门。魁道病人丧大吉，天门人众怕诸君。地哀悼入忧蛇虎畏，贵人可见坐天门。孟则占行人未发，若觅家中因病人。官事罪重奴婢吉，忧不忧兮凶讼论。商贾所求还自得，讨猎求鱼怪临身。书为不通因待慢，胜于捕贼不行军。逆战可经军不罢，天罡三首后来分。

斗仲

仲因官事解留连，病不成兮忧不至。觅人不出行人发，渔猎所求半得钱。灾怪家中奴婢病，上书且未讼能方。捕贼两专宽有语，半兵相虞用军员。侵围妨害何曾罢？病人已瘥必安然。

斗季

病人忧死行人至，官事不成忧必忧。觅人远出言词告，奴婢逃良心贼可求。商贾不成渔猎得，怪在比邻急速游。书却以通军必出，勿战军围去不留。斗人已死军须罢，不然三合报人雠。

