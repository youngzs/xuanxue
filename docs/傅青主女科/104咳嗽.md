咳嗽

治產眉七日內，外感風寒，咳嗽鼻塞，聲重惡寒，勿用麻黃以 動汗；嗽而脅痛，勿用柴胡湯；嗽而有聲，痰少面赤，勿用涼藥。 凡產有火嗽，有痰嗽，必須調理半月後，方可用涼藥，半月前不當 用。 

加味生化湯：治產後外感風寒咳嗽及鼻塞聲重。 

川芎（一錢） 當歸（二錢） 杏仁（十粒） 

桔梗（四分） 知母（八分） 

有痰，加半夏曲；虛弱有汗咳嗽，加人參。總之產後不可發汗。 

知母一本作（四分）。 

加參安肺生化湯：治產後虛弱，旬日內外感風寒，咳嗽聲重有痰，或身熱頭痛及汗多者 

川芎（一錢） 人參（一錢） 知母（一錢） 

桑白皮（一錢） 當歸（二錢） 杏仁（十粒，去皮尖） 

甘草（四分） 桔梗（四分） 半夏（七分） 

橘紅（三分）

虛人多痰，加竹瀝一杯，薑汁半匙。 

