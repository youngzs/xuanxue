患淋

由產後虛弱，熱客於脬中，內虛頻數，熱則小便淋澀作痛曰淋。

茅根湯：凡產後冷熱淋並治之。 

石膏（一兩） 白茅根（一兩） 瞿麥（五錢） 

白茯苓（各=五錢） 葵子（一錢） 人參（一錢） 

桃膠（一錢） 滑石（一錢） 

石首魚頭（四個） 

燈心水煎，入齒末，空心服。 

一本小注載：症由內虛，方用石膏一兩，無此治法，不可拘執 

陳方以致誤人。一本石膏作一錢，無滑石。一作各等分。 

又方：治產後小便痛淋血。

白茅根 翟麥 葵子 

車前子 通草（以上俱無份量） 鯉魚齒（一百個） 

水煎服。亦入齒末。

按齒末，疑均是鯉魚齒。 

