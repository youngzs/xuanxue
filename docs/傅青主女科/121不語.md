不語

乃惡血停蓄於心，故心氣閉塞，舌強不語，用七珍散。 

人參（一兩） 石菖蒲（一兩） 川芎（一兩） 

生地（一兩） 辰砂（五分，研） 防風（五錢） 

細辛（一錢）

共為細末，用薄荷湯下一錢。因痰氣鬱結，閉口不語者，用好明礬一錢，水飛邊，沸湯送下。

一方治產後不語。 

人參 石蓮子（去心） 石菖蒲（各等分） 

《婦人良方》云：產後暗，心腎虛不能發聲，七珍散；脾氣鬱結，歸脾湯；脾傷食少，四君子湯；氣血俱虛，八珍湯，不應，獨參湯，更不宜急加附子，蓋補其血以生血，若單用佛手散等破血藥，誤矣。 

補編

產後大便不通

用生化湯內減黑薑加麻仁；脹滿，加陳皮；血塊痛，加肉桂， 元胡。如燥結十日以上，肛門必有燥糞，用蜜棗導之。

煉廣棗法： 用好蜜二、三兩，火煉滾，至茶褐色，先用濕桌，傾蜜在桌上，用手作如棗樣，插肛門，待欲大便，去蜜棗，方便。 又方，用麻油，口含竹管入肛門內，吹油四、五口，腹內糞和即通；或豬膽亦可。 

