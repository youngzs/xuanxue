下胞

胞衣不下，用滾酒送下失笑散一劑，或益母丸，或生化湯送鹿 角灰一錢，或以產母髮入口作吐，胞衣即出。有氣虛不能送出者， 腹必脹痛，單用生化湯。 

全當歸（一兩） 川芎（三錢） 白朮（一錢） 

香附（一錢） 

加人參三錢更妙，用水煎服。 

一方，用萆麻子二兩，雄黃二錢，研膏，塗足下湧泉穴，衣下，急速洗去。 

平胃散：

南蒼朮（米泔水浸炒） 厚樸（薑炒） 陳皮、炙草各二錢 

共為粗末，或水煎，或酒煎，煎成時加樸硝二錢，再煎一二沸，溫服。 

失笑散：

 

五靈脂 蒲黃 

俱研為細末，每服三錢，熱酒下。 

