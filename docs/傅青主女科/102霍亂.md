霍亂

由勞傷氣血，臟腑空虛，不能運化食物，及感冷風所致，陰陽 升降不順，清濁亂於脾胃，冷熱不調，邪正相搏，上下為霍亂。 

生化六和湯：治產後血塊痛未除，患霍亂。 

川芎（二錢） 當歸（四錢） 

黑薑（四分） 炙草（四分） 陳皮（四分） 

藿香（四分） 砂仁（六分） 茯苓（一錢） 

薑三片，煎。 

附子散：治產後霍亂吐瀉，手足逆冷，須無塊痛方可服。

白朮（一錢） 當歸（二錢） 陳皮（四分） 

黑薑（四分） 丁香（四分） 甘草（四分） 

共為末，粥飲送下二錢。

一本有附子五分。 

溫中湯：治產後霍亂吐瀉不止，無塊痛者可服。

人參（一錢） 白朮（一錢半） 當歸（二錢） 

厚樸（八分） 黑薑（四分） 茯苓（一錢） 

草豆蔻（六分）

薑三片，水煎服。 

