經前腹疼吐血

婦人有經未行之前一二日忽然腹疼而吐血，人以為火熱之極也，誰知是肝氣之逆乎！夫肝之性最急，宜頂而不宜逆，順則氣安，逆則氣動；血隨氣為行止，氣安則血安，氣動則血動，亦勿怪其然也。或謂經逆在腎不肝，何以隨血妄行，竟至從口上出也，是肝不藏血之故乎？抑腎不納氣而然乎？殊不知少陰之火急如奔馬，得肝火直衝而上，其勢最捷，反經而為血，亦至便也，正不必肝不藏血，始成吐血之症，但此等吐血與各經之吐血有不同者。蓋各經之吐血，由內傷而成，經逆而吐血，乃內溢而激之使然也，其症有絕異，而其氣逆則一也。治法似宜平肝以順氣，而不必益精以補腎矣。雖然，經逆而吐血，雖不大損夫血，而反復顛倒，未免太傷腎氣，必須於補腎之中，用順氣之法始為得當。方用頂經湯。 

當歸（五錢，酒洗） 大熟地（五錢，九蒸） 白芍（二錢，酒炒） 

丹皮（五錢） 白茯苓（三錢） 沙參（三錢） 

黑芥穗（三錢） 

水煎服。一劑而吐血止，二劑而經順，十劑不再發。此方於補 腎調經之中，而用引血歸經之品，是和血之法，實寓順氣之法也。 肝不逆而腎氣自順，腎氣既順，又何經逆之有哉！ 婦人年壯吐血往往有之，不可作勞症治。若認為勞症，必至肝 氣愈逆，非勞反成勞矣。方加莆草一錢，懷牛膝八分尤妙。 

