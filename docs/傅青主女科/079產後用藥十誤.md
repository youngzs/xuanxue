產後用藥十誤

一因氣不舒而誤用耗氣順氣等藥，反增飽悶，陳皮用至五分，禁枳實、厚樸；

二因傷氣而誤用消導，反損胃氣，至絕谷，禁枳殼、大黃、蓬、棱、曲、樸；

三因身熱而誤用寒涼，必致損胃增熱，禁芩、連、梔、柏、升柴；

四因日內未曾服生化湯，勿用參、耆、朮，以致塊痛不消；

五毌用地黃以滯惡露；

六毌用枳殼、牛膝、枳實以消塊；

七便秘，毌用大黃、芒硝；

八毌用蘇木、棱、蓬以行塊，芍藥能伐氣，不可用；

九毌用山查湯以攻塊定痛，而反損新血；

十毌輕服濟坤丹以下胎下胞。

產後危疾諸症，當頻服生化湯，隨症加減，照依方論。 

