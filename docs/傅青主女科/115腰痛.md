腰痛

由女人腎位系胞，腰為腎腑，產後勞傷腎氣，損動胞絡，或虛 未復而風乘之也。 

養榮壯腎湯：治產後感風寒，腰痛不可轉。 

當歸（二錢） 防風（四分） 桂心（八分） 

獨活（八分） 杜仲 （八分） 續斷（八分） 

桑寄生（各八分）

生薑三片，水煎服。兩帖後痛未止，屬腎虛，加熟地三錢。 一本川芎八分。 

加味大造丸：治產後日久，氣血兩虛，腰痛腎弱，方見骨蒸條。 

青娥丸： 胡桃（十二個） 破故紙（八兩，酒浸，炒） 杜仲（一斤，薑汁炒，去絲） 

為細末，煉蜜丸，淡醋湯送六十丸。

胡桃一本作二十個。 

