產後惡寒身顫

婦人產後惡寒惡心，身體顫，發熱作渴，人以為產後傷寒也， 誰知是氣血兩虛，正不敵邪而然乎；太凡人之氣不虛，則邪斷難入 。產婦失血既多，則氣必大虛，氣虛則皮毛無衛，邪原易入，正不 必戶外之風來襲體也，即一舉一動，風即可乘虛而入之。然產後之 妊，風易入而亦易出。凡有外邪之感，俱不必袪風，況產婦之惡寒 者，寒由內生也。

發熱者，熱由內弱也；身顫者，顫由氣虛也。治 其內寒，而外寒自散；治其內弱，而外熱自解；壯其元陽，而身顫 自除。方用十全大補湯。

人參（三錢） 白朮（三錢，土炒） 茯苓（三錢，去皮） 

甘草（一錢，炙） 川芎（一錢，酒洗） 當歸（三錢，酒洗） 

熟地（五錢，九蒸） 白芍（二錢，炒） 黃耆（一兩，生用） 

肉桂（一兩，去粗，研） 

水煎服。一劑而諸病悉愈。此方但補氣與血之虛，而不去散風 與邪之實，正以正足而邪自除也，況原無邪氣乎！所以奏功之捷也。 宜連服數劑，不可只服一劑。 

