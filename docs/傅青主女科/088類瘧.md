類瘧

產後寒熱往來，每日應期而發，其症似瘧，而不可作瘧治。夫 氣血虛而寒熱更作，元氣虛而外邪或侵，或嚴寒、或極熱、或晝輕 夜重、或日晡寒熱，絕類瘧症，治當滋榮益氣，以退寒熱。有汗急 宜止，或加麻黃根之類；只頭有汗而不及於足，乃孤陽絕陰之危症 ，當加地黃、當歸之類；如陽明無惡寒，頭痛無汗，且與生化湯， 加羌活，防風、連鬚、蔥白數根以散之。其柴胡清肝飲等方，常山 、草果等藥，俱不可用。 ◎滋榮養氣扶正湯：治產後寒熱有汗，午後應期發者。 

人參（二錢） 炙黃耆（一錢） 白朮（一錢） 

川芎（一錢） 熟地（一錢） 麥冬（一錢） 

麻黃根（一錢） 當歸（三錢） 陳皮（四分） 

炙草（五分） 

棗水煎。 

加減養胃湯：治產後寒熱往來，頭痛無汗類瘧者。

炙草（四分） 白茯苓（一錢） 半夏（八分，制） 

川芎（一錢） 陳皮（四分） 當歸（二錢） 

蒼朮（一錢） 藿香（四分） 人參（一錢） 

薑引煎服。

有痰，加竹瀝、薑汁、半夏、神曲，弱人兼服河車丸。凡久瘧不愈，兼服參朮膏以助藥力。 

參朮膏： 

白朮一斤米泔浸一宿，銼焙，人參一兩用水六碗，煎二碗，再煎 二次，共計六碗，合在一處，將藥汁又熬成一碗，空心米湯化半酒盞。 

