痢

產後七日內外，患赤白痢，裡急後重頻並，最為難治。欲調氣 行血，而推盪痢邪，猶患產後元氣虛弱；欲滋榮益氣，而大補虛弱 ，又助痢之邪，惟生化湯減乾薑，而代以木香、茯苓，則善消惡露 ，而兼治痢疾，並行而不相悼也。再服香連丸，以侯一、二日後， 病勢如減，可保無虞。若產七日外，有患褐花色後重，頻並虛痢， 即當加補無疑。若產婦稟厚，產期已經二十餘日，宜服生化湯加連 、芩、厚樸、芍藥行積之劑。 

加減生化湯：治產後七日內患痢。 

川芎（二錢） 當歸（五錢） 炙草（五分） 

桃仁（十二粒） 茯苓（一錢） 陳皮（四分） 

木香（磨，三分）

紅痢腹痛，加砂仁八分。 

青血丸：治噤口痢。 

香連為末，加蓮肉粉，各一兩半，和勻為丸，酒送下四錢。

凡產三，四日後，塊散，痢疾少減，共十症，開後依治：

一產後久瀉：元氣下陷，大便不禁，肛門如脫，宜服六君子湯，加 木香四分，肉果一個（制），薑汁（五分）； 

二產後瀉痢：色黃，乃脾土真氣虛損，宜服補中益氣湯，加木香、 　肉果； 

三產後傷麵食：瀉痢，宜服生化湯，加神曲、麥芽；一本神曲，麥 芽下有各一錢。 

四產後傷肉食：瀉痢，宜服生化湯，加山查、砂仁； 

五產後胃氣虛弱：瀉痢，完谷不化，當溫助胃氣，宜服六君子湯， 加木香四分，肉果一個（制）； 

六產後脾胃虛弱：四肢浮腫，宜服六君子湯，加五皮散（見後水腫）； 

七產後瀉痢：無後重，但久不止，宜服六君子湯，加木香、肉果； 

八產後赤白痢：臍下痛，當歸、厚樸、黃連、肉果、甘草，桃仁、 川芎； 

九產後久痢：色赤，屬血虛，宜四物湯，加荊芥、人參； 

十產後久痢：色白，屬氣虛，宜六君子湯，加木香、肉果。 

