少婦血崩

有少婦甫娠三月，即便血崩，而胎亦隨墮，人以為挫閃受傷而 致，誰知是行房不慎之過哉！治法自當以補氣為主，而少佐以補血 乏品，斯為得之。方用固氣湯。 人參（一兩） 白朮（五錢，土炒） 大熟地（五錢，九蒸） 

當歸（三錢，酒洗） 白茯苓（二錢）　 甘草（一錢） 

杜仲（三錢，炒黑） 山萸肉（二錢，蒸） 遠志（一錢，去心） 

五味子（十粒，炒） 

水煎服。一劑而血止，連服十劑全愈。此方固氣而兼補血。已 去之血，可以速生，將脫之血，可以盡攝。凡氣虛而崩漏者，此方 最可通治，非僅治小產之崩。其最妙者，不去止血，而止血之味， 含於補氣之中也。 

妊娠宜避房事，不避考縱幸不至崩往往墮胎，即不墮胎生子亦 難養，慎之！戒之！ 

