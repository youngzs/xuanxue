怔忡驚悸

由產憂驚勞倦，去血過多，則心中跳動不安，謂之怔仲；若惕 然震驚，一中怯怯，如人將捕之狀，謂之驚悸。治此二症，惟調和 脾胃，志定神清而病愈矣。如分娩後血塊未消，宜服生化湯，且補 血行塊，血旺則怔定驚平，不必加安神定志劑。如塊消痛止後患此 ，宜服加減養榮湯。 

當歸（二錢） 川芎（二錢） 茯神（一錢） 

人參（一錢） 棗仁（一錢，炒） 麥冬（一錢） 

遠志（一錢） 白朮（一錢） 黃耆（一錢，炙） 

元肉（八枚） 陳皮（四分） 炙草（四分） 

薑煎。 

虛煩加竹瀝、薑汁，去川芎、麥冬，再加竹茹一團；加木香，即歸脾湯。 

養心湯：治產後心血不定，心神不安。 

炙黃耆（一錢） 茯神（八分） 川芎（八分） 

當歸（二錢） 麥冬（一錢八分） 遠志（八分） 

柏子仁（一錢） 人參（一錢半） 炙草（四分） 

五味（十粒） 

薑，水煎服。

一本有元肉六枚。 

