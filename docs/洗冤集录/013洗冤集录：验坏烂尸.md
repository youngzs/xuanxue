十四、验坏烂尸

若避臭秽不亲临，往往误事。 

尸首变动，臭不可近，当烧苍术、皂角辟之，用麻油涂鼻，或作纸摅子揾油塞两鼻孔，仍以生姜小块置口内。遇检，切用猛闭口，恐秽气冲入。○量扎四至讫，用水冲去蛆虫秽污，皮肉干净方可验。未须用糟、醋。频令新汲水浇尸首四面。

尸首坏烂，被打或刃伤处痕损皮肉作赤色，深重作青黑色，贴骨不坏，虫不能食。

