麻衣神相

相说

大凡观人之相貌，先观骨格，次看五行。

量三停之长短，察面部之盈亏， 观眉目之清秀，看神气之荣枯，取手足之厚薄，观须发之疏浊，量身材之长短，取五官之有成，看六府之有就，取五岳之归朝，看仓库之丰满，观阴阳之盛衰，看威仪之有无，辨形容之敦厚，观气色之喜滞，看体肤之细腻，观头之方圆，顶之平塌，骨之贵贱，骨肉之粗疏，气之短促，声之响亮，心田之好歹，俱依部位流年而推，骨格形局而断。

不可顺时趋奉，有玷家传。

但于星宿、富贵、贫贱、寿天、穷通、荣枯、得失、流年、休咎， 备皆周密，所相于人，万无一失。

学者亦宜参详，推求真妙，不可忽诸

十观

一取威仪

如虎下山，百兽自惊。

如鹰升腾，狐兔自战。

不怒而威，不但在眼，亦观颧骨神气取之。

二看精神

身如万斟之舟，驾于巨浪之中，摇而不动，引之不来， 坐卧起居，神气清灵。

久坐不昧，愈加精彩。

如日东升，刺人眼目。

如秋月悬镜，光辉皎洁。

面神眼神，俱如日月之明。

辉辉皎皎，自然可爱;明明洁洁，久看不昏。

如此相者，不大贵亦当小贵，富亦可许，不可妄谈定。

三取清浊

但人体厚者自然富贵，清者纵瘦神长，必以贵推之。

浊者有神谓之厚，厚者多富。

浊而无神谓之软，软者必孤，不孤则夭。

四看头圆

但人头为一身之主，四肢之元。

头方者顶高，则为居尊天子。

额方者顶起，则为辅佐良臣。

头圆者，富而有 寿。

额阔者，贵亦堪夸。

顶平者，福寿绵远。

头扁者，早岁钝貄。

额塌者，少年虚耗。

额低者， 刑克愚顽。

额门杀重者，早年困苦。

部位倾陷，发际参差者，照依刑克兼观，不可一例而言，有误相诀。

五看五岳三停

左颧为东岳，俱要中正，不可粗露倾塌。

额为南岳，亦喜方正，不宜撇竹低塌。

右颧为西岳，亦与左颧相同。

地阁为北岳，喜旺方圆隆满，不可尖削歪斜，卷窍兜上。

土星为中岳，亦宜方正耸上。

印堂 五岳成也，书云，五岳俱朝，贵压朝班，亦且钱财自旺。

三停者，额门、准头、地角，此面部三停也。

又为三财，又为三主、又名三表，俱要平等。

上停长少年忙，中停长福禄昌、下停长老吉祥，三停平等，一生衣禄无 亏。

若三停尖削、歪斜、粗露，俱不利也，可照流年部位气色而推，不可一体而断。

六取五官六府

眉为保寿官，喜清高疏秀弯长，亦宜高目一寸， 尾拂天仓，主聪明富贵，机巧福寿，此保寿官成也。

若粗浓黄淡，散乱低压，乃 刑伤破败，此一官不成也。

眼为监察官，黑白分明，或风眼、象眼、牛眼、龙虎眼、鹤眼、猴眼、 孔雀眼、鸳鸯眼、狮眼、喜鹊眼，神藏不露，黑如漆，白如玉，波长射耳，自然清秀有威，此监察官成也。

若蛇、蜂、羊、 鼠、鸡、猪、鱼、 马、火轮四白等眼，赤白纱侵，睛圆黑白混杂，兼神光太露，昏昧不清， 此监察官不成也。

又且愚顽凶败。

耳为采听官，不论大小，要轮廓分明，喜白过面，水耳、土耳、金耳、 牛耳、圆棋耳、贴脑耳、对面不见耳，高眉一寸，轮厚 廓坚，红润姿色， 内有长毫，孔小不大，此采听官成也。

或鼠耳、木耳、火耳、箭羽耳、猪耳，轮飞廓反，不好之耳，或低小软弱，此采听官不成也。

不利少年损六亲。

鼻为审辨官。

亦宜丰隆耸直有肉，伏犀龙虎鼻，狮牛胡羊鼻，截问盛囊悬 胆鼻，端正不歪不偏、不粗个小。

此审辨官成也。

若狗鼻、 鱼、鹰嘴、 剑峰、反吟、复吟、三曲、三弯、露孔、仰灶、扁弱、露脊、露骨、太大、 孤峰，况又凶恶，贫苦无成，刑恶奸贪。

此审辨官不成也。

口为出纳官，唇红齿白、两唇齐丰，人中深长，仰月弯弓、四字口方，牛龙虎口，两唇不反不昂，不掀不尖，此出纳官成也。

或猪狗羊口、覆船、 宴鱼纫鱼、鼠食羊食、唇短齿露、唇黑唇皱、上唇薄下唇反、须黄焦枯粗浊，此出纳官不成也。

书云，但一官成者，掌十年之贵禄富丰，不成者， 必主十年困苦。

六府者，天庭日月二角为天府，宜方圆明净，不宜露骨，天府成也。

或削 低塌偏尖，天府不成也。

主初年运塞。

两颧为人府。

宜方正插鬓，不粗不露，齐揖方拱，此人府成也。

若粗露高低，尖圆绷鼓，此人府不成也。

主中年运否。

地角边腮为末景地府，喜府地阁悬壁，木昏不惨，不尖不歪，不粗不大，地府成也。

若高低粗露，削尖耳后见重腮，地府不成也。

书云，一府就掌 十年之富盛，相反者主十年之凶败?

七取腰圆背厚

三甲三壬，体肤细嫩可也

背厚阔，腰硬腰圆， 最嫌背脊成坑，背薄肩垂，肩昂颈削。

腰宜圆宜硬，宜大宜平、不可细小软弱，崎弯无屁股，臀薄尖削露，臀宜平厚，不宜大窍。

胸宜平满，骨莫 粗露。

项下双绦;心窝不陷，腹宜有囊如葫芦。

脐下肉横生，不宜尖削。

或如鹊肚、鸡胸、狗肚、此不湛也。

书云。

腰圆背厚，方保玉带朝衣，骤然不豫，慷慨过人，必主发达富盛。

胸平腹囊，故宜紫袍挂体，虽不出前，不入凡流，必须发达。

背如三甲，项后肉厚，两肩绷肉厚、腹如三壬，脐下肉长，两腿边肉长。

书云、背负三山如护甲，脐深纳李腹垂箕，如此之相必大贵，不贵之时富可夸。

但头大无肉，腹大无囊，不是农夫必是屠傅，不是粗人定是木作。

若尖削陷软，狗肚鸡胸，纵富必无结果。

书云，男子腰小，难主家财亦且夭折。

凸胸露臀，当成穷酸，男子为仆，女子为婢，相中最宜推详、不可忽略。

八取手足

宜细嫩隆厚、掌有八卦，纹路鲜明，或如撰血尖起三峰、奇纹 异纹，节如鸡弹，指尖相称，指大相停，掌平如镜，或软如绵，龙虎相吞、掌厚背厚，腕扁肘圆，足背有肉、足底有纹有痣掌略带弯，手背不宜粗露， 筋骨指节不宜漏缝。

书云、肿节漏缝神昏神懒。

浮筋露骨，身乐心忧。

掌红撰血，富贵绵绵。

手软如绵、闲且有钱。

尖起三峰，招生晚景。

掌平如镜，白手兴家。

纹露粗率，晚年衣禄平常。

但相掌诀法有载於后，宜与前后兼观。

九取声音心田

书云，要知心里事，但看眼神清。

眼乃心之门户，观其 眼之善恶，必知心事之好歹，其心正则眸子必正 眼视上其心必高，眼视下心有感思。

眼转动而不言、心有疑虑。

眼视斜而 口是心非，益已害人，言不可听。

眼正视，其人中正，入党无偏。

眼恶心 必恶，眼善心必慈。

有阴鸳者，或救人难厄，或救人危险，济人贫穷，救人性命，不淫不乱。

财宽量大容物。

人俱有紫黄容红气色。

发见于眼下， 卧蚕之宫，印堂福堂之住，纵相貌不如。

其心田好，终有富贵。

若相貌堂堂，心事奸险，纵然富贵，不日贫穷。

书云;未观相貌先看心田，有相无心相从心灭，有心无相相从心生。

昔裴度还带，宋郊渡蚁，廉颇扶危救人过渡，各千金不受，本是不贵之相，后反大贵而阴阳扶之。

声音宜响亮， 出自丹田，脐下一寸是。

声响如雷灌耳，或如铜钟玉韵，或如瓮中之声， 或如铜锣铜鼓，或如金声，或声长尾大如鼓之响，俱要清润，纵相貌不如， 亦主富贵。

或人小声大，人大声雄，俱要深远，丹田所出，此富贵绵远之 相也。

夭折贫贱之人，声轻声噎声浮声散声低声小，或如破锣破鼓，语音焦枯，声大尾焦，声雄不圆。

书云，富贵之声出于丹田，天贱之人，声出舌端，或有馀韵，纵焦枯烈，早年虚耗，晚主发达矣。

诀曰: 言未举而色先变，话末尽而气先绝，俱天贱之人。

观声音，知为相之根本。

观阴阳，知为相之元神。

形貌莫外乎声音，阴阳部位不好，有此相者，竞 许富贵。

但声音响亮者，虽贫终能发达，不必狐疑。

十观形局五行

形局者，乃人一身之大关也。

或如龙形、虎形、鹤形、 狮形、孔雀形、鹳形、牛形、 猴形、豹形、象形、风形、鸳鸯、鹭鸶、骆驼、黄鹏、练雀等形，此富贵 形相。

或猪形、狗形、羊形、马形、鹿形、鸦形、鼠形、狐狸形，此凶暴 贫薄夭折之相也。

五行者，金木水火土也。

书云，金得金刚毅深，木得木资财足，水得水文章贵，火得火见机果，土得土厚丰库。

金形白色喜白， 木形瘦喜青，水喜肥黑，火不嫌尖宜赤色、土喜厚今色宜黄、此五形正局 也。

合此者富贵福寿，反此者贫贱夭折。

但学者凭五行兼骨格，推断相法 多端总断。

