葬经翼篇九：余气

罗城者，祖山分障，包罗于外，以成大局者，即龙之余气也。

穴已结而前出者为官，穴后拖抱不见者为鬼，此即穴之余气也。

曜气者，龙虎外飞扬反张者，即砂之余气也。

顺骑者，余气前去，倒骑者，余气后拖，二者虽抛假穴，毕竟虚花，若不以乘气之法及开睁与否、石纹转否证之，鲜不误者。

昔贤谓：余气不去数十里，决然不是王候地。

正指此类，非专为穴前余气一端而设也。

