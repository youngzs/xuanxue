葬经翼篇五：峡论

夫峡者，祖山中干行度之次，敛大为小，变粗为精，两山相夹以成之也，故同峡必断伏，旁必有夹，谓迎送也。

过必中出得正气也。

其伏也至地，其拔也干霄，水分左右，山转关阑，蓄而回环，可建州邑，则干之所钟，枝之所止，概可想矣。

是故平夷千里，王者之宅，奔腾不息，山陵之格，迢迢郁郁，作镇方岳，自余偏断宅坟已而。

