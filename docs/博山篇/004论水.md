论水

聚水法，要到堂。

第一水，元辰方，食母乳，养孩婴。

第二水，怀中方，食堂馔，会养生。

第三水，中堂水。

积钱谷，家计隆。

第四水，龙神方。

广田宅，大官方。

水口山，论远近。

龙长短，此正应。

识大小。

辨逆顺。

何以分，来者是。

何以合，止者是。

堂中受，瓮中贮。

欲识龙，在识水。

欲识水，在识中。

识得中，逆之中。

水近穴，须梭织。

到穴前，须环曲。

既过穴，又梭织。

若此水，水之吉。

与龙逆，与穴逆，与砂逆，水之得。

山趋东，水自西。

水趋东，山自西。

山返转，水如如。

水返转，山如如。

皆真逆，见莫拘。

两水合，无逆局，穴亦非。

看水城，转何处。

论得穴，此足据。

山坐北，面向南，水自西，趋而东，转而北，北有地。

何以故? 水之抱，抱在北，气斯聚。

宜融结。

类而推，穴易得。

有捍门，守御固。

有罗星，纽会全，为剑戟，为旗槊。

为车马，为狮象，为鹅雁，为凤鸾。

看二星，论头尾，高与低，穴之据。

观紧慢，知有无。

观形势，知大小。

寻龙门，点穴户。

水口密，下砂顾。

龙若住，水口狭。

若不住，便宽阔。

见怪形，论得水，五龙落，四水聚。

真血脉，真生气。

洋潮汪汪，水格之富。

湾环曲折，水格之贵。

直流直去，下贱无比。

有形与穴克的，穴小水大的，穿破堂局的，穴前割脚的，过穴反背的，尖射穴的，皆从凶论。

寻龙认气，认气尝水，其色碧，其味甘，其气香，主上贵。

其色白，其味清，其气温，主中贵。

其色淡，其昧辛，其气烈，主下贵。

若酸涩，若发馊，不足论。

水为朱雀，亦是贵局。

有声为凶，无声为吉.咚咚可取，最忌悲泣。

论水远近，当山高低，加减之则，此亦可推。

或绕穴后，或绕左右，皆为吉地。

面前水法，尤宜精细。

水口重重，将相之关。

山欲水口，倍加结。

平阳水口，势自停纡。

外海洋潮，胜于交织。

水口虽阔，纳水之域，或无朝山，真水无山，或无朝山。

或无朝水，真山错环，左右变牙，气聚其间。

山应稍迟，水应神速。

山行益后，水行益前。

大约世数，不过十步。

若问祸福，断在何方。

占水乘舟，决水量地，阳脉几尺，阴脉几尺，要知水法，元情空色。

何为阳?巽丙及丁、震、庚、艮、亥、辛、巳、壬方水，法之吉，嗣以凶祥。

上中下格，还看龙神。

龙贱水贵，亦非全吉。

水贱龙贵，也堪从革。

