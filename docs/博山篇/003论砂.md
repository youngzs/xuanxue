论砂

砂关水，水关砂。

抱穴之砂，关元辰水。

龙虎之砂;关怀中水。

近案之砂，关中堂水。

外朝之砂，关外龙水。

周围环抱，脚牙交插，砂之贵者，水之善者。

两边鹄立，命曰侍砂，能遮恶风，最为有力。

从龙抱拥，命曰卫砂。

外御凹风，内增气势。

挠抱穴前，命曰迎砂。

平低似揖，拜参之职，面前特立，命曰朝砂。

不论远近，特来为贵。

四砂惟朝，关系匪轻，高低穴法，只此可凭。

本身横案，亦是朝神。

插水砂，进田笔，祸福紧，万勿失。

水左来，山右转:水右来，砂左转，抱内水，插外水，所以贵。

龙与虎，吾掌中。

随身取，为至功。

穴若真，必不顺;穴若假，岂肯逆。

若借外砂，名曰护从，环抱低平，左右相应。

其或不变，藉案横拦，亦能收水，此亦可插。

上水宜长，下水直短。

下水若长，下砂要转。

亦有偏龙，水自右来，左宫贵穴。

亦有偏虎，水自左来，右宫贵穴，或正用，或斜裁，知正知变，顺逆安排。

又有龙虎，结成顺局，须抱过腕，臂末起峰，横拦亢前，亦多成地(或得近案逆水而上，又不可概以顺局)。

主短朝长，是朝逆主，主长朝短，是主逆朝，名为变势。

若道其常，主朝相若，是为正势。

两山相会，水变相交，朝山贵峰，或三或五，尖员端秀，是为上格。

短缩之形.虽秀减神，时或横过，突起对峰，意非行朝，亦有可取。

身脚水路，不我相向，偏斜走窜，无所取裁。

言山之水，赖朝锁纽。

朝山之水，趋向主龙，休论尖员，何拘本方! 查要端正，真水到堂。

有等大地，主山固逆，朝山迹逆，三阳之水，乃无走泄，发龙虎后，抱龙虎前，此名近案。

或发龙腰，亦为案取，贵下生上，勿上生下。

有案无朝，内水了收。

有朝无案，亦赖前砂。

朝案俱无，护砂前插，法若背此，穷龙之宅。

朝不厌远，案固欲近。

案秀尖员，厥形为上。

一宇平过，得案正样，中高中低，几几相合，高凌低脱，云胡可论。

水口之砂，最关利害，交插紧密，龙神斯聚。

走窜顺飞，真龙必去。

砂有三，高、贵、贱。

肥、圆、正为富局。

秀尖丽为贵局，斜臃肿为贱局。

砂砂有杀，汝知乎! 有尖射的，破透顶的，探出头的，身反向的，顺水走的，高压穴的，皆凶相也。

又有相斗的，破碎的，直强的，挟逼的，低陷的，斜乱的，粗大的，瘦弱的，短缩的，昂头的，背面的，断腰的，皆砂中祸也。

夹护之砂，须要审详。

左护的多，必为左穴。

右护者多，必为右穴。

迎托之砂，须认下落。

后托之砂，有边长的，有边短的，穴在长边，此亦可据。

四砂法，若推磨，龙与虎，事若何?吉吉吉，凶亦多。

后元武，要睡头。

祸与福，谁与招? 前朱雀，尤紧急，要翔舞，须轩豁。

吉凶机，须早察，有盖砂，高大盖穴者是。

有照砂，正照穴场者是。

有乐山，出穴星，后者是。

尖尾鬼，尖属火，乃主贵。

齐尾鬼，齐属士，只主富。

横龙穴，须认此。

若正出，任有无。

曜气何? 插两臂，龙虎外，拖衣袖。

官星何? 前砂外。

官属阴，曜属阳。

不见者见，见者不见。

前后左右，气之剩余。

尖员直方，气之秀发。

向外侧吉，反射则凶。

参以龙穴，细细研穷。

天有北辰，地有镇星。

生居水口，角幞分明。

亦有兽星，与夫螺星，方员尖石.马象龟形，如鸾如凤，平地高冈，论力之重，夷掌水中。

印砂何取? 鱼砂何论? 顾我为真，真我弗问。

西方为佳。

妙在艮巽。

巽丙丁，砂之秀，乾坤艮，亦吉曜。

若罗列、可推究。

木克土，土克水，水克火，火克金，金克木。

木生火，火生士，土生金，金生水，水生木。

生中克，克中生，看何方，何星属，何星旺，是的地。

砂之形，穴之应。

勿失真，认而认。

宜立堆，宜作坪，论生克，讨分明。

宜开池，宜筑坝。

论制化，俱有验。

化凶吉，随龙神。

妙中妙，心中明。

喝砂形，随时见。

是何方，则何荫。

