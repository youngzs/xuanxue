论平地

语汝高山法，平地亦可猜。

看坐立，知高山。

看睡卧，知平地。

龙与砂，水与堂，原无二。

起一起，便是山。

低一低，便是水。

开一开，便是钳。

正仰面，此作穴。

脚在上，顶在下，后坐顶。

前对乳，傍开睁。

合星辰，形体真，勿妄扦。

陇中形，得支性，支中形，得陇性。

急中取，缓仲裁。

毋妄猜。

支扦顶，顶留献，陇葬足，足留趾。

论五星，分位分，细劳神。

风水字，要分明。

得水处，便藏风。

水之来，风之去。

地户闭，天门开知其诀，登仙台。

天下道理，阴阳五行。

阴阳五行，不离一圈，这一圈者，生死之窍，天地之间，有小的圈，有大的圈，识得此圈，处处皆圈。

偈曰:

白玉圆圆一个圈，乾旋坤转任自然。

能知圈内四般趣，便是人间行地仙。

此祖师见理之精也，心法之妙也，绎此数言，天下道理尽在是矣。

曹仙(名乐)赞曰:

我师妙诀千载心传，云侬日月水满山川，

阴阳无始天地无边，开门一笑满目真元。

历仙(名伯韵)赞曰:

不见先生面，雅闻先生诀。

大哉我曹师，千载传真法。

