论穴

善知识，龙格下。

有穴星。

或金体，或木体，或水体，或火体或土体，此为正。

有高圆金，有矮圆金，有金带水，有土带金，俱为全吉，金带火，金带木，水带荡，火带焰，俱凶星。

有变的样子;无龙虎的，双龙虎的，有龙无虎的，有虎无龙的，左侧的，右偏的，左高右低的，右高左低的，开口的，不开口的，垂乳的.不垂乳的。

百千样子:或睡卧势，或大坐势,或耸立势。

睡者身仰,上气下行，穴宜下，坐者身隐曲，气中聚，穴且中。

立者身高耸，气上行，穴直上。

五龙作穴，横、直、飞、潜、回，穴变多岐。

高忽而低，亦低而高，北忽行南，亦西而东，有闪走的，有斜飞的，有背水的，有临岸的。

穴有正体，有变体。

正体如变，体难拘。

有结水的，有结石中的，有散平地的，有现山脊的，有藏田心的，有逆跳翻身的，有斩截气的，有凭高取势的。

势虽多端，要证佐.要得水。

故曰:地理几卷书，总总是太虚。

个中四个字，一个是真如。

上数穴，皆奇状，皆怪形。

宜用乐，宜用鬼，宜开堂，直取水。

审所宜，勿失一。

认穴法，何者真?何者假?山水向是为真，山水背是为假。

何者生?何者死?风藏水，逆气聚是生。

风飘水荡，气散是死。

龙逆水，方成龙，穴逆水，方得穴，何以故?龙得水，在势逆，穴得水，在砂逆。

龙将入首，逆转收收水，方得成龙。

穴将融结，下砂逆水，方得成穴。

穴局正偏大，宜细认。

堂似弓，穴似箭，朝似的，把弓箭，执两匀，比对的，弓调匀，发必中，此可验。

比对处，有明暗。

明可见，暗不见。

但正处，常在中，定穴左右乘气食。

水龙右气，左龙左气。

右气若归左砂便左抱，气若归右砂便右抱，左插者，乘左气，食左水。

右插者，乘右气，食右水。

穴有高的，低的，大的，小的，瘦的、肥的。

制要得宜，高宜避风，低宜避水。

大宜阔作，小宜窄作。

瘦宜下沉，肥直上浮。

阴阳相度，妙在一心。

穴里元元，何以省得?审阴阳，定五行，决向背，究死生，推来历，论星峰，看以头，论分合，观其明暗，核其是非。

察其缓急，慎其饶减，知□避忌，精其巧拙，定其正偏，审其隐露。

上乘金，下相水，中穴土，旁印木，外藏八，内秘五，不离隐约，一圈之中。

这一圈，天地圈。

圆不圆，方不方，扁不扁，长不长，短不短，窄不窄，阔不阔，尖不尖，秃不秃，在人意见，似有似无，自然圈也。

阴阳此立，五行此出。

圈内微凹 似水非水。

圈外微起，似砂非砂，分阴分阳，妙哉至理!阴不离阳，阳不离阴，真个妙用。

大阴阳，小阴阳。

大交度，小我度。

大分合，小分合。

自一至九乃至九九，皆阴阳，妙也。

五行妙也。

善知识，知之乎?不知之乎?这阴阳，有聚散，何以辨?上小下大，是为阴脉，中微有突。

上大下小，是为阳脉，中微有窝。

阴气在里，厥脉沉如。

阳气在表，厥脉浮如。

高低之之法，瞻前顾后，视左应右，侬心为准。

左一步，右一步，前一步，后一步，想一想，看一看。

他是我，我是他。

不要忙，不要乱，不可露，不可陷，案中准，咫验，眉上齐，心上应。

浅中深，深中浅，最难辨。

气有浮沉，土有厚薄，晕有大小，翼有高低。

土中痣，切须知，土中癜，切须忌。

穴局员净，是为全吉，出直现尖，须力避却。

一边直.一边尖，神煞露，法宜盖，高处穴也。

左右低，带尖直，神煞窜，法宜落，低处穴也。

左尖直，右而无，右尖直，左而无，神煞偏，法宜避，下侧穴也。

苦认龙点穴，即善男信女，身到头来。

龙格下顿星峰为男相。

阳中阴，须有窜，有少阴窝，晕中韭叶窝，是有太阴窝，晕中锡底窝，是若阳龙下阳穴，主死别与生离。

龙格下即结穴，此女相。

阴中阳，须有泡。

有少阳泡，晕间微结块。

是有太阳泡，晕中见乳泡 。

是若阴龙下阴穴，主风声且破家，作之法，审缓急直斜，审长短高低，审阔狭浅深，审单双正偏脉。

缓高之脉，急下之脉，直偏之脉，斜正之，皆少阴作也。

脉短，从头分之，脉长，从中分之.脉高露顶就之。

脉低凑脚就之，皆少阳作也。

脉狭，当心下之，脉阔取气而下，脉深揭起就高.脉浅浮上就气，皆太阴作也。

脉单而虚则就其实，脉双而长则取其短。

脉之正者当侧受之，脉之偏者当正受之窜，皆太阳作也。

脉之病急，须知首乱石，身浪痕，臂低折，脚走窜，水断肩，山破腹，唇上缺，嘴下尖，肚饱满，皆穴病，轻则整，重则弃。

去水地，最可忌。

龙虎窜，最可忌。

穷龙无案，此亦可忌。

孤龙无朝，此亦可忌。

穴有贼风，当避刚避;明堂低下，当培则培，相其轻重，细加剪裁。

智者步龙，巧者得穴。

得穴步龙，得者十八。

步龙寻穴，得者十一。

气不和，山不植，不可插。

或奇纹，土隐中，法宜插。

气未止，山走趋，不可插。

或腰结，或横龙，法宜插。

龙未会，山而孤，不可插。

落平阳，水堂卫，法宜插。

气不来，脉断续，不可插。

自然断，断了断，法宜插。

气不行，山磊石，不可插。

或异骨，土隐中，法宜插。

五吉星，可取用，四凶星，勿妄裁。

博好龙，逆好水，凶化吉，理须猜。

论五星，辨贵贱。

论传变，辨祸福。

论形体，辨吉凶。

合阴阳，化阳阴，较耳脸，扶龙神，吉宜挨。

凶铁侵。

金线宫，玉缠位，分得明，为上瑞。

课山主，何主星? 何年代?值则荫，课年命，何穴星?何生人?值则荫，课公位，是何星?是何位?值则阴，课年月，属何星?何年发?课坐向，属何星?何方坐?课山水，得几步，几世益。

课去来，那边来，来则福。

课生死，那边生，生则福。

九者样，百者形，是不是，真不真，眼中见，心中眼。

起起起，伏伏伏，来来来，堆堆堆，阳精转，阴血随。

知牝牡，识雌雄。

穿针眼，把翼肩，杖上取，指上安，罗纹固，土宿横，二星曜，决通灵，透地法，勿虚传。

验不验，然不然，辨五土，为正诠。

或开堂，或穿圹，或作堆，俱有法。

或开门，或放水，或取路，须端的，作用底，有专门。

训尔曹，须勉旗。

