论明堂

善知识，吾语汝。

明堂法，明堂里。

会神仙，识明堂，穴可扦。

小明堂，穴前是。

中明堂，龙虎里。

大明堂，案内是。

此三堂，聚四水。

水上堂，穴即是。

低平洼，方是处。

要藏风，要聚气，良可喜。

气不聚，空坦夷。

其中最重惟中明堂。

锁结要备，纽会要全。

山脚田岑，关插重重，气不走泄，福自兴隆。

堂聚水，名蓄内气.洁净为佳.塞块为病.增高就卑.谬妄自若，恣妻穿凿，伤残真气，反惹祸基。

堂之广狭，随龙长短，龙远堂宽，斯为正法。

龙近堂小，形势乃宜。

山谷宽好，平阳狭作。

宜狭而宽，便为旷野。

当宽而狭，真气不发。

宽不至旷，狭不至逼，斯名全吉。

或堂中窟坑，堂中壅塞，山摧岸落，四面不足，山脚射身，倾斜崩陷，皆堂病也。

其势四平，高下分明，中低傍起，屈曲回环，横得好，直得好，圆得好，方得好，扁得好，皆好相也。

忌有土山，忌有巨石，忌有土堆，忌长荆棘，忌作亭台，忌多种植。

天光下照，吉水长流。

看水聚左，看水聚右:看水聚中，凭兹论课，取用最灵。

既明堂局，要识堂气。

一白好，五黄好，六白好，八白好，九紫好，此为五吉。

又忌四凶，二黑宜忌，三碧宜忌，四绿宜忌，七赤宜忌。

放水去，放水来，宜倒左，宜倒右。

要合法，勿妄裁。

