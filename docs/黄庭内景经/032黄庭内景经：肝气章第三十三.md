肝气章第三十三

肝气郁勃清且长，罗列六府生三光。心精意专内不倾，上合三焦下玉浆。

玄液云行去臭香，治荡发齿炼五方。取津玄膺入明堂，下溉喉咙神明通。

坐侍华盖游贵京，飘飖三帝席清凉。五色云气纷青葱，闭目内眄自相望。

使心诸神还相崇，七玄英华开命门。通利天道存玄根，百二十年犹可还。

过此守道诚独难，唯待九转八琼丹。要复精思存七元，日月之华救老残，

肝气周流络无端。

