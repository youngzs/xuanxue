琼室章第二十一

琼室之中八素集，泥丸夫人当中立。长谷玄乡绕郊邑，六龙散飞难分别。

长生至慎房中急，何为死作令神泣。忽之祸乡三灵殁，但当吸气录子精。

寸田尺宅可治生，若当决海百渎倾。叶去树枯失青青，气亡液漏非己形。

专闭御景乃长宁，保我泥丸三奇灵。恬淡闭视内自明，物物不干泰而平。

悫矣匪事老复丁，思咏玉书入上清。

