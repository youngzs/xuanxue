坤下巽上 观：

内象--已成，威权在臣。

虽大观在上，而--浸长。

与巽为飞伏。

诸侯临世，【辛未土，壬午火。】反应元士而奉九五。

【君位也。】《易》云：“观国之光，利用宾于王。”

【臣道出于六四爻也。】

建癸酉至戊寅，阴阳交伏。

【秋分至立春。】积算起戊寅至丁丑，周而复始。

【用金为首。】金火土互为体。

五星从位起荧惑，【火星入卦用事吉凶。】星宿从位降辛未。

【星宿入诸侯宫，木星同位。】土木分气二十八。

【积算分配六位，吉凶爻定数。】阴阳升降，定吉凶成败。

取六四至于九五，成卦之终也。

《易》云：“观我生。”

【我生即道也。】又云：“风行地上。”

列象分爻，以定阴阳进退之道，吉凶见矣。

地上见巽，积阴凝盛，降入于剥。

【九五退阴入剥卦。】

