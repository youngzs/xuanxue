《脉经》附录 脉诀

脉诀 宋·崔嘉彦 公元1189年

人身之脉本乎荣卫荣者阴血卫者阳气荣行脉中卫行脉外脉不自行随气而至气动脉应阴阳之义气如橐血如波澜血脉气息上下循环十二经中皆有动脉手太阴经可得而息此经属肺上系吭嗌脉之大会息之出入初持脉时令仰其掌掌后高骨是谓关上关前为阳关后为阴阳寸阴尺先后推寻寸关与尺两手各有揣得高骨上下左右男女脉同惟尺则异阳弱阴盛反此病至调停自气呼吸定息四至五至平和之则三至名迟迟则为冷六至为数数即热证转迟转冷转数转热在人消息在人差别迟数即得即辨浮沉浮表沉里深浅酌斟浮数表热迟数里热浮迟表虚沉迟冷结察其六部的在何处一部两经一脏一腑左寸属心合于小肠关为肝胆尺肾膀胱右寸主肺大肠同条关则脾胃尺命三焦不特脏腑身亦主之上下中央三部分齐寸候胸上关候膈下尺候于脐直至跟踝左脉候左右脉候右病随所在不病者否浮沉迟数有内外因外因于天内缘于人天则阴阳风雨晦明人喜怒忧思悲恐惊外因之浮则为表证沉里迟寒数则热盛内因浮脉虚风所为沉气迟冷数躁何疑表里寒热风气冷燥辨内外因脉证参考浮沉之脉亦有当然浮为心肺沉属肾肝脾者中州浮沉之问肺重三菽皮毛相得六菽为心得之血脉脾九菽重得于肌肉肝与筋平重十二菽惟有肾脉独沉之极按之至骨举指来疾脉理浩繁总括于四六难七难专衍其义析而言之七表八里又有九道其名乃备浮而无力是名芤脉有力为洪形状可识沉而有力其脉为实无力微弱伏则沉极脉迟有力滑而流利无力缓涩退同一例数而有力脉名为紧小紧为弦疑似宜审合则为四离为七八天机之秘神授之诀举之有余按之不足泛泛浮浮如水漂木芤脉何似绝类慈葱指下成窟有边无中滑脉如珠往来转旋举按皆盛实脉则然弦如张弦紧如细线洪较之浮大而力健隐隐约约微渺难寻举无按有便指为沉似迟不迟是谓之缓如雨沾沙涩难而短迟则极缓伏按至骨濡则软软弱则忽忽既知七表又知八里九道之形不可不记诸家九道互有去取不可相无可以相有过于本位相引曰长短则不及来去乖张形大力薄其虚可知促结俱止促数结迟代止不然止难回之三脉皆止当审毫厘牢比弦紧转坚转劲动则动摇厥厥不定细如一线小而有力弦大虚芤脉曰改革涣漫不收其脉为散急疾曰数脉最易见即脉求病病无不明病参之脉可决死生然有应病有不相应此最宜详不可执定人安脉病是曰行尸人病脉和可保无危中风脉浮滑兼痰气其或沉滑勿以风治或浮或沉而微而虚扶危温痰风未可疏寒中太阳浮紧而涩及传而变各状难悉阳明则长少阳则弦太阴入里迟沉必兼及入少阴其脉遂紧厥阴热深脉伏厥冷在阳当汗次利小便表解里病其脉实坚此其大略治法之正至于大法自有仲景伤寒有五脉非一端阴阳俱盛紧涩者寒阳浮而滑阴濡而弱此名中风勿用寒药阳濡而弱阴小而急此非风寒乃湿温病阴阳俱盛病热之极浮之而滑沉之散涩惟有温病脉散诸经各随所在不可指名暑伤于气所以脉虚弦细芤迟体状无余或涩或细或濡或缓是皆中湿可得而断疟脉自弦弦迟多寒弦数多热随时变迁风寒湿气合而为痹浮涩而紧三脉乃备香港脚之脉其状有四浮弦为风濡弱湿气迟涩因寒洪数热郁风汗湿温热下寒熨腰痛之脉皆沉而弦兼浮者风兼紧者寒濡细则湿实则闪肭指下既明治斯不忒尺脉虚弱缓涩而紧病为足痛或者痿病涩则无血厥寒为甚尺微无阴下痢逆冷热厥脉伏时或而数便秘必难治不可错疝脉弦急积聚在里牢急者生弱急者死沉迟浮涩疝瘕寒痛痛甚则伏或细或动风寒暑湿气郁生涎下虚上实皆晕而眩风浮寒紧湿细暑虚涎弦而滑虚脉则无治眩晕法尤当审谛先理痰气次随证治滑数为呕代者霍乱微滑者生涩数凶断偏弦为饮或沉弦滑或结或伏痰饮中节咳嗽所因浮风紧寒数热细湿房劳涩难右关濡者饮食伤脾左关弦短疲极肝衰浮短肺伤法当咳嗽五脏之嗽各视本部浮紧虚寒沉数实热洪滑多痰弦涩少血形盛脉细不足以息沉少伏匿皆是死脉惟有浮大而嗽者生外证内脉参考秤停下手脉沉便知是气沉极则伏涩弱难治其或沉滑气兼痰饮沉弦细动皆气痛证心痛在寸腹痛在关下部在尺脉象显然心中惊悸脉必代结饮食之悸沉伏动滑癫痫之脉浮洪大长滑大坚疾痰蓄心狂乍大乍小乍长乍短此皆邪脉神志昏乱汗脉浮虚或涩或濡软散洪大渴饮无余遗精白浊当验于尺结芤动紧二证之的鼻头色黄小便必难脉浮弦涩为不小便便血则芤数则赤黄实脉癃闭热在膀胱诸证失血皆见芤脉随其上下以验所出大凡失血脉贵沉细设见浮大后必难治水肿之证有阴有阳察脉观色问证须详阴脉沉迟其色青白不渴而泻小便清涩脉或沉数色赤而黄燥屎赤溺兼渴为阳胀满脉弦脾制于肝洪数热胀迟弱阴寒浮为虚满紧则中实浮则可治虚则危急胸痞脉滑为有痰结弦伏亦痞涩则气劣肝积肥气弦细青色心为伏梁沉芤色赤脾积痞气浮大而长其色脾土中央之黄肺积息贲浮毛色白奔豚属肾沉急面黑五脏为积六腑为聚积在本位聚无定处紧浮牢小而沉实或结或伏为聚为积实强者生沉小者死生死之别病同脉异气口紧盛为伤于食食不消化浮滑而疾滑而不匀必是吐泻霍乱之候脉代勿讶夏月泄泻脉应暑湿洪而数溲脉必虚极治暑温泻分其小便虚脱固肠罔或不痊无不痢脉宜滑大浮弦急死沉细无害五疽实热脉必洪数如或微涩证其虚弱骨蒸劳热脉数而虚热而涩小必殒其如汗加咳非药可除头痛阳弦浮风紧寒风热洪数温细而坚气虚头痛虽弦必涩痰厥则滑肾厥坚实痈疽浮数恶寒发热若有痛处痈疽所发脉数发热而疼者阳不数不热不疼阴疮发痈之脉弦洪相搏细沉而滑肺肝俱数寸数而实肺痈已成寸数虚涩肺痿之形肺痈色白脉宜短涩死者浮大不白而赤肠痈难知滑数可推数而不热肠痈何疑迟紧未脓下以平之洪数脓成不下为宜阴搏于下阳别于上血气和调有子之象手之少阴其脉动甚尺按不绝沉为有孕少阴属心心主血脉骨为胞门脉应于尺或寸脉微关滑尺数往来流利如雀之啄或诊三部浮沉一止或平而虚当问月水男女之别以左右取左疾为男右疾为女沉实在右浮大在右右女左男可以为离经六至沉细而滑阵痛连腰胎实时脱血瘕弦急而大者生虚小弱者即见死形半产漏下革脉主之弱即血耗立见倾危诊小儿脉浮沉为先浮表沉里便知其源大小滑涩虚实迟容根据脉形以审证治大凡妇人及夫婴稚病同丈人脉即同例惟有妇人胎产血气小儿惊疳变蒸等类各有方法与丈夫异要知妇孺贵识证形问始之详脉难尽凭望闻问切神圣工巧愚者脉脉明者了了病脉诊法大略如斯若乃持脉犹所当知谓如春弦夏名钩脉秋则为毛冬则为石实强大过病见于外虚微不及病决在内四脉各异四时各论皆以胃气而为之本胃气者何脉之中和过与不及皆是偏颇春主肝木夏主心火脾土乘旺则在长夏秋主肺金冬主肾水五脏脉象与五运配肝脉弦长厌匕聂匕指下寻之如循揄叶益坚而滑如循长竿是谓太过受病于肝急如张弦又如循刀如按琴瑟肝死之应浮大如散心和且安累匕如环如循琅病则益数如鸡举足死操带钩后踞前曲浮涩而短蔼匕如盖此肺之平按之益大病如循羽不下不上死则消索吹毛匕沉濡而滑肾乎则若上大下锐滑如雀啄肾之病脉啄啄连属连属之中然而微曲来如解索去如弹石已死之肾在人审识脾者中州平和不见然亦可察中大而缓来如雀啄如滴漏水脾脏之衰脉乃见此又有肥瘦修长侏儒肥沉瘦浮短促长疏各分诊法不可一途难尽者意难穷者理得之于心应之于指勉旃小子日诵琅琅造道之玄

