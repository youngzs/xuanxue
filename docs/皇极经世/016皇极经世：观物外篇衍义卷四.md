皇极经世观物外篇衍义卷四

人为万物之灵，寄类於走走阴也。故百二十。

有一日之物，有一月之物，有一时之物，有一岁之物，有十岁之物，至於百千万皆有之，天地亦物也,亦有数焉。

卦之反对皆六阳六阴也，在易则六阳六阴者，十有二对也。去四正则八阳四阴，八阴四阳者，各六对也。十阳二阴，十阴二阳者，各三对也。

圆者星也，历纪之数其肇於此乎？方者土也，画州并土之法其仿於此乎？

盖圆者，河图之数。方者，洛书之文。故羲文因之而造易，禹箕叙之而作范也。

太极既分，两丁（周文建注：两仪）立矣。阳下交 於阴，阴上交 於阳，四象生矣。阳交 於阴，阴交 於阳，而生天之四象。刚交 於柔，柔交 於刚，而生地之四象，於是八卦成矣。八卦相错然後万物生焉。是故一分为二，二分为四，四分为八，八分为十六，十六分为三十二，三十二分为六十四。故曰。分阴分阳，迭用柔刚，故易六位而成章也。十分为百，百分为千，千分为万，犹根之有干，干之有枝，枝之有叶，愈大则愈少，愈细则愈繁，合之斯为一，衍之斯为万，是故乾以分之，坤以翕之，震以长之，巽以消之，长则分，分则消,消则翕也。乾坤定位也，震巽一交也，兑离坎艮再交 也，故震阳少而阴尚多也，巽阴少而阳尚多也，兑离阳浸多也，坎艮阴浸多也，是以辰与火不见也。

一气分而阴阳判，得阳之多者为天，得阴之多者为地，是故阴阳半而形质具焉，阴阳偏而性情分焉，形质又分，则多阳者为刚也，多阴者为柔也，性情又分，则多阳者阳之极也，多阴者阴之极也。

兑离巽，得阳之多者也。艮坎震，得阴之多者也，是以为天地用也。乾阳极，坤阴极,是以不用也。

乾四分取一以与坤，坤四分取一以奉乾，乾坤合而生六子，三男皆阳也，三女皆阴也。兑分一阳以与艮，坎分一阴以奉离，震巽以二相易，合而言之，阴阳各半，是以水火相生而相克，然後既成万物也。

乾坤之名位不可易也，坎离名可易而位不可易也，震巽位可易而名不可易也，兑艮名与位皆可易也。

离肖乾,坎肖坤，中孚肖乾,颐肖离，小过肖坤，大过肖坎，是以乾坤坎离中孚颐大小过皆不可易者也。

离在天而当夜，故阳中有阴也。坎在地而当昼，故阴中有阳也。震始交 阴而阳生，巽始消阳而阴生，兑阳长也，艮阴长也。震兑在天之阴也，巽艮在地之阳也，故震兑上阴而下阳，巽艮上阳而下阴。天以始生言之，故阴上而阳下，交 泰之义也。地以既成言之，故阳上而阴下，尊卑之位也。

乾坤定上下之位，离坎列左右之门，天地之所阖辟，日月之所出入，是以春夏秋冬，晦朔弦望，昼夜长短，行度盈缩，莫不由乎此矣。

由下而上谓之升，自上而下谓之降。升者生也，降者消也，故阳生於下，阴生於上，是以万物皆反生。阴生阳，阳生阴，阴复生阳，阳复生阴，是以循环而无穷也。

阴阳生而分二丁，二丁交 而生四象，四象交 而生八卦，八卦交 而生万物，故二丁生天地之类，四象定天地之体。四象生日月之类，八卦定日月之体。八卦生万物之类，重卦定万物之体。类者生之序也，体者象之交 也。推类者必本乎生，观体者必由乎象。生则未来而逆推，象则既成而顺观。是故日月一类也，同出而异处也，异处而同象也。推此以往，物焉逃哉。

天变时而地应物，时则阴变而阳应，物则阳变而阴应，故时可逆知，物必顺成，是以阳盈而阴随，阴逆而阳顺。

语其体则天分而为地，地分而为万物，而道不可分也。其终则万物归地，地归天，天归道，是以君子贵道也。

有变则必有应也，故变於内者应於外，变於外者应於内，变於下者应於上，变於上者应於下也。天变而日应之，故变者从天，而应者法日也。是以日纪乎星，月会於辰，水生於土，火潜於石，飞者栖木，走者依草，心肺之相联，肝胆之相属无他,变应之道也。

本乎天者亲上，本乎地者亲下，故变之与应，常反对也。

阳交 於阴，而生蹄角之类也。刚交 於柔，而生根茎之类也。阴交 於阳，而生羽翼之类也。柔交 於刚，而生支干之类也。天交 於地，地交 於天，故有羽而走者，足而腾者，草中有木，木中有草也。各以类而推之，则生物之类不过是矣。走者便於下，飞者利於上，从其类也。

陆中之物水中必具者，犹影象也，陆多走，水多飞者，交 也。是故巨於陆者必细於水，巨於水者必细於陆也。

虎豹之毛犹草也，鹰隼之羽犹木也。

木者星之子，是以果实象之。

叶阴也，华实阳也。枝叶软而根干坚也。

人之骨巨而体繁，木之干巨而枝叶繁，应天地之数也。

动者体横，植者体纵，人宜横而反纵也。

飞者有翅，走者有趾，人之两手翅也,两足趾也。

飞者食木，走者食草，人皆兼之而又食飞走也，故最贵於万物也。

体必交 而後生，故阳与刚交 而生心肺，阳与柔交 而生肝胆，柔与阴交 而生肾与膀胱，刚与阴交 而生脾胃，心生目，胆生耳，脾生（-），肾生口，肺生骨，肝生肉，胃生髓，膀胱生血，故乾为心，兑为脾，离为胆，震为肾，坤为血，艮为肉，坎为髓，巽为骨，泰为目，中孚为（-），既济为耳，颐为口，大过为肺，未济为胃，小过为肝，否为膀胱。

天地有八象，人有十六象，何也？合天地而生人，合父母而生子，故有十六象也。

心居肺，胆居肝，何也？言性者必归之天，言体者必归之地。地中有天，石中有火，是以心胆象之也。心胆之倒垂何也？草木者，地之体也。人与草木皆反生，是以倒垂也。

口目横而鼻耳纵，何也？体必交 也。故动者宜纵而反横，植者宜横而反纵，皆交 也。

天有四时，地有四方，人有四支，是以指节可以观天，掌文可以察地，天地之理具指掌矣，可不贵之哉！

神统於心，气统於肾，形统於首，形气交 而神主乎其中，三才之道也。

人之四肢各有脉也，一脉三部，一部三候，以应天数也。

心藏神，肾藏精，肝藏魂，胆藏魄。

胃受物而化之，传气於肺，传血於肝，而传水（-）於脬肠矣。

