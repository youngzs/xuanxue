《易经》第五十一卦 震 震为雷 震上震下

震：亨。 震来萳萳，笑言哑哑。 震惊百里，不丧匕鬯。彖曰：震，亨。 震来萳萳，恐致福也。笑言哑哑，后有则也。 震惊百里，惊远而惧迩也。 出可以守宗庙社稷，以为祭主也。象曰：洊雷，震；君子以恐惧修身。

初九：震来萳萳，后笑言哑哑，吉。

象曰：震来萳萳，恐致福也。 笑言哑哑，后有则也。

六二：震来厉，亿丧贝，跻于九陵，勿逐，七日得。

象曰：震来厉，乘刚也。

六三：震苏苏，震行无眚。

象曰：震苏苏，位不当也。

九四：震遂泥。

象曰：震遂泥，未光也。

六五：震往来厉，亿无丧，有事。

象曰：震往来厉，危行也。 其事在中，大无丧也。

上六：震索索，视矍矍，征凶。 震不于其躬，于其邻，无咎。 婚媾有言。

象曰：震索索，未得中也。 虽凶无咎，畏邻戒也。

