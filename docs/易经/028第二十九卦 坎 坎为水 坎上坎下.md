《易经》第二十九卦 坎 坎为水 坎上坎下

坎：习坎，有孚，维心亨，行有尚。彖曰：习坎，重险也。 水流而不盈，行险而不失其信。 维心亨，乃以刚中也。 行有尚，往有功也。 天险不可升也，地险山川丘陵也，王公设险以守其国，坎之时用大矣哉！象曰：水洊至，习坎；君子以常德行，习教事。

初六：习坎，入于坎錮，凶。

象曰：习坎入坎，失道凶也。

九二：坎有险，求小得。

象曰：求小得，未出中也。

六三：来之坎坎，险且枕，入于坎錮，勿用。

象曰：来之坎坎，终无功也。

六四：樽酒簋贰，用缶，纳约自牖，终无咎。

象曰：樽酒簋贰，刚柔际也。

九五：坎不盈，只既平，无咎。

象曰：坎不盈，中未大也。

上六：?用徽纒，置于丛棘，三岁不得，凶。

象曰：上六失道，凶三岁也。

