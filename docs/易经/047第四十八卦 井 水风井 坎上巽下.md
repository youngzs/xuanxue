《易经》第四十八卦 井 水风井 坎上巽下

井：改邑不改井，无丧无得，往来井井。汔至，亦未蹫井，羸其瓶，凶。彖曰：巽乎水而上水，井；井养而不穷也。改邑不改井，乃以刚中也。汔至亦未蹫井，未有功也。 羸其瓶，是以凶也。象曰：木上有水，井；君子以劳民劝相。

初六：井泥不食，旧井无禽。

象曰：井泥不食，下也。 旧井无禽，时舍也。

九二：井谷射鲋，瓮敝漏。

象曰：井谷射鲋，无与也。

九三：井渫不食，为我民恻，可用汲，王明，并受其福。

象曰：井渫不食，行恻也。 求王明，受福也。

六四：井甽，无咎。

象曰：井甽无咎，修井也。

九五：井冽，寒泉食。

象曰：寒泉之食，中正也。

上六：井收勿幕，有孚无吉。

象曰：元吉在上，大成也。

