第三十一章（有道不处）

夫佳兵者不祥之器，物或恶之，故有道者不处。

君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人。夫乐杀人者，则不可得志于天下矣。

吉事尚左，凶事尚右。偏将军居左，上将军居右，言以丧礼处之。杀人之众，以哀悲涖（li）之，战胜，以丧礼处之。

第三十二章（知止不殆）

道常无名，朴虽小，天下莫能臣也。侯王若能守之，万物将自宾（bjn）。

天地相合，以降甘露，民莫之令而自均。

始制有名，名亦既有，夫亦将知止，知止可以不殆。

譬（pi）道之在天下，犹川谷之于江海。

第三十三章（知人者智）

知人者智，自知者明。

胜人者有力，自胜者强。

知足者富，强行者有志。

不失其所者久，死而不亡者寿。

第三十四章（不自为大）

大道泛兮，其可左右。万物恃（shi）之而生而不辞，功成不名有，衣养万物而不为主。常无欲，可名于小；万物归焉而不为主，可名为大。以其终不自为大，故能成其大。

第三十五章（执道乐往）

执大象，天下往。往而不害，安平泰。

乐（yue）与饵（er），过客止。道之出口。淡乎其无味，视之不足见，听之不足闻，用之不足既。

第三十六章（欲歙固张）

将欲歙（xi）之，必固张之；将欲弱之，必固强之；将欲废之，必固兴之；将欲夺之，必固与之。是谓微明，

柔弱胜刚强。鱼不可脱于渊，国之利器不可以示人。

第三十七章（道恒无为）

道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将不欲。不欲以静，天下将自定。

第三十八章（上德不德）

上德不德，是以有德；下德不失德，是以无德。

上德无为，而无以为；下德为之，而有以为。

上仁为之，而无以为；上义为之，而有以为；

上礼为之，而莫之应，则攘（rang）臂而扔之。

故失道而后德，失德而后仁，失仁而后义，失义而后礼。

夫礼者，忠信之薄（bo），而乱之首；

前识者，道之华，而愚（yu）之始。是以大丈夫处其厚，不居其薄；处其实，不居其华。故去彼取此。

第三十九章（下为高基）

昔之得一者：天得一以清，地得一以宁；神得一以灵，谷得一以盈，万物得一以生，侯王得一以为天下贞（zhen）。

其致之。天无以清，将恐裂；地无以宁，将恐废；神无以灵，将恐歇；谷无以盈，将恐竭（jie）；万物无以生，将恐灭；侯王无以贵高，将恐蹶（jue）。

故贵以贱为本，高以下为基。是以侯王自谓孤、寡、不毂（gu）。此非以贱为本邪？非乎？故致数舆（yu）无舆。是故不欲琭（lu）琭如玉，珞（luo）珞如石。

第四十章（无中生有）

反者，道之动；弱者，道之用。

天下万物生于有，有生于无。

