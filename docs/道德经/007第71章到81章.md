第七十一章（以其病病）

知，不知，上；不知，知，病。夫唯病病，是以不病。圣人不病，以其病病。是以不病。

第七十二章（自爱不贵）

民不畏威，则大威至。

无狎（xia）其所居，无厌其所生。

夫唯不厌，是以不厌。

是以圣人自知不自见（xian），自爱不自贵。故去彼取此。

第七十三章（天网恢恢）

勇于敢则杀，勇于不敢则活。此两者，或利或害。天之所恶，孰知其故？

是以圣人犹难之，天之道，不争而善胜，不言而善应，不召而自来，繟（chan）然而善谋。天网恢恢，疏而不失。

第七十四章（民不畏死）

民不畏死，奈何以死惧之？若使民常畏死，而为奇者，吾得执而杀之，孰敢？

常有司杀者杀。夫代司杀者杀，是谓代大匠斫（zhuo）。夫代大匠斫者，希有不伤其手矣。

第七十五章（无以生为）

民之饥，以其上食税之多，是以饥。

民之难治，以其上之有为，是以难治。

民之轻死，以其上求生之厚，是以轻死。

夫唯无以生为者，是贤于贵生。

第七十六章（强大处下）

人之生也柔弱，其死也坚强。

万物草木之生也柔脆，其死也枯槁（gao）。

故坚强者死之徒，柔弱者生之徒。

是以兵强则不胜，木强则兵。

强大处下，柔弱处上。

第七十七章（不欲见贤）

天之道，其犹张弓欤（yu）？高者抑（yi）之，下者举之；有余者损之，不足者补之；天之道，损有余而补不足；人之道则不然，损不足以奉有余。

孰能有余以奉天下？唯有道者。

是以圣人为而不恃，功成而不处，其不欲见贤。

第七十八章（柔之胜刚）

天下莫柔弱于水，而攻坚强者莫之能胜，以其无以易之。弱之胜强，柔之胜刚，天下莫不知，莫能行。是以圣人云：“ 受国之垢（gou），是谓社稷（ji）主；受国不祥，是为天下王。”

正言若反。

第七十九章（道与善人）

和大怨，必有余怨，安可以为善？

是以圣人执左契（qi），而不责于人。有德司契，无德司彻。

天道无亲，常与善人。

第八十章（小国寡民）

小国寡民。使有什（shi）伯之器而不用。使民重死而不远徙（xi）。虽有舟舆（yu），无所乘之; 虽有甲兵，无所陈之。使民复结绳而用之。甘其食，美其服，安其居，乐其俗。邻国相望，鸡犬之声相闻，民至老死不相往来。

第八十一章（善者不辩）

信言不美，美言不信。

善者不辩，辩者不善。

知者不博，博者不知。

圣人不积，既以为人，己愈有；既以与人，己愈多。天之道，利而不害；圣人之道，为而不争。

