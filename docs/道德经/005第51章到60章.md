第五十一章（尊道贵德）

道生之，德畜之，物形之，势成之。

是以万物莫不尊道而贵德。

道之尊，德之贵，夫莫之命而常自然。

故道生之，德畜之，长之育之，亭之毒之，养之覆之。生而不有，为而不恃，长而不宰。是谓玄德。

第五十二章（天下有始）

天下有始，以为天下母；既得其母，以知其子; 既知其子，复守其母，没身不殆。塞其兑，闭其门，终身不勤；开其兑，济其事，终身不救；见小曰明，守柔曰强。用其光，复归其明，无遗身殃（yang），是为袭常。

第五十三章（盗竽非道）

使我介然有知，行于大道，唯施是畏。

大道甚夷，而民好径。朝甚除，田甚芜，仓甚虚；服文采，带利剑，厌饮食，财货有余，是为盗夸。非道也哉！

第五十四章（善抱不脱）

善建者不拔，善抱者不脱，子孙以祭祀不辍（chuo）；修之于身，其德乃真；修之于家，其德乃余；修之于乡，其德乃长；修之于国，其德乃丰；修之于天下，其德乃普。

故以身观身，以家观家，以乡观乡，以国观国，以天下观天下。吾何以知天下之然哉？以此。

第五十五章（含德之厚）

含德之厚，比于赤子。蜂虿（chai4）虺（hui3）蛇不螫（shi4），猛兽不据，攫（jue2）鸟不搏。骨弱筋柔而握固。未知牝（pin）牡（mu）之合而朘（zui1）作，精之至也。终日号而不嗄（sha4），和之至也。

知和曰常，知常曰明，益生曰祥，心使气曰强。物壮则老，是谓不道，不道早已。

第五十六章（知者不言）

知者不言，言者不知。

塞其兑，闭其门，挫其锐，解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱。故为天下贵。

第五十七章（以正治国）

以正治国，以奇用兵，以无事取天下。吾何以知其然哉？以此。

天下多忌讳（hui），而民弥贫；民多利器，国家滋（zi）昏；人多伎（ji）巧，奇物滋起；法令滋彰，盗贼多有。

故圣人云：“我无为而民自化；我好静而民自正；我无事而民自富；我无欲而民自朴。”

第五十八章（福祸相倚）

其政闷闷，其民淳淳；其政察察，其民缺缺。祸兮福之所倚， 福兮祸之所伏。孰知其极？其无正也。正复为奇（ji1），善复为妖。人之迷，其日固久。是以圣人方而不割，廉而不刿（gui4），直而不肆，光而不耀。

第五十九章（治人尚啬）

治人事天，莫若啬（se4）。

夫为啬，是谓早服；早服谓之重积德；重积德，则无不克；无不克，则莫知其极；莫知其极，可以有国；有国之母，可以长久。是谓深根固柢（di），长生久视之道。

第六十章（以道治国）

治大国，若烹（peng）小鲜。

以道莅（li）天下，其鬼不神；非其鬼不神，其神不伤人；非其神不伤人，圣人亦不伤人。夫两不相伤，故德交归焉。

