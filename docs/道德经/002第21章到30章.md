第二十一章（惟道是从）

孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈兮冥兮，其中有精。其精甚真，其中有信。自今及古，其名不去，以阅众甫。吾何以知众甫之状哉！以此。

第二十二章（圣人抱一）

曲则全，枉则直，洼（wa）则盈，敝则新，少则得，多则惑。

是以圣人抱一为天下式。不自见（xian），故明；不自是，故彰（zhang）；不自伐，故有功；不自矜（jin），故长。

夫唯不争，故天下莫能与之争。古之所谓“曲则全”者，岂虚言哉！诚全而归之。

第二十三章（道亦乐得）

希言自然。

故飘风不终朝，骤雨不终日。孰为此者？天地。天地尚不能久，而况于人乎？故从事于道者，同于道；德者，同于德；失者，同于失。同于道者，道亦乐得之；同于德者，德亦乐得之；同于失者，失亦乐得之。

信不足焉，有不信焉。

第二十四章（自是不彰）

企者不立，跨者不行，自见者不明，自是者不彰，自伐者无功，自矜（jin）者不长。

其在道也，曰：余（yu）食赘（zhui）行。物或恶（wu）之，故有道者不处。

第二十五章（道法自然）

有物混成，先天地生。寂（ji）兮寥（liao）兮，独立而不改，周行而不殆（dai），可以为天地母。吾不知其名，字之曰道，强为之名曰大。大曰逝，逝曰远，远曰反。

故道大，天大，地大，王亦大。域中有四大，而王居其一焉。

人法地，地法天，天法道，道法自然。

第二十六章（静为躁君）

重为轻根，静为躁君。

是以君子终日行不离辎（zi）重。虽有荣观，燕处超然。奈何万乘之主，而以身轻天下？

轻则失本，躁则失君。

第二十七章（善行无痕）

善行无辙（zhe）迹;善言无瑕（xia）谪（zhe）；善数（shu）不用筹（chou）策（ce）；善闭无关楗（jian）而不可开;善结无绳约而不可解。

是以圣人常善救人，故无弃人；常善救物，故无弃物。是谓袭（xi）明。

故善人者，不善人之师；不善人者，善人之资。不贵其师，不爱其资，虽智大迷，是谓要妙。

第二十八章（知雄守雌）

知其雄，守其雌（ci），为天下溪。为天下溪，常德不离，复归于婴儿。

知其白，守其黑，为天下式。为天下式，常德不忒（te），复归于无极。

知其荣，守其辱。为天下谷。为天下谷，常德乃足，复归于朴（pu）。

朴散则为器，圣人用之，则为官长，故大制不割。

第二十九章（圣人无为）

将欲取天下而为之，吾见其不得已。天下神器，不可为也。为者败之，执者失之。

故物或行或随，或歔（xu）或吹，或强或羸（lei），或载或隳（hui）。

是以圣人去甚，去奢，去泰。

第三十章（以道佐主）

以道佐（zuo）人主者，不以兵强天下，其事好还。师之所处，荆（jing）棘（ji）生焉。大军之后，必有凶年。

善有果而已，不敢以取强。果而勿矜，果而勿伐，果而勿骄。果而不得已，果而勿强。

物壮则老，是谓不道，不道早已。

