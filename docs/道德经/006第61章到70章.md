第六十一章（大者宜下）

大国者下流，天下之交，天下之牝，牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜人，小国不过欲入事人。夫两者各得其所欲，大者宜为下。

第六十二章（万物之奥）

道者万物之奥，善人之宝，不善人之所保。美言可以市，尊行可以加人。人之不善，何弃之有？故立天子，置三公，虽有拱璧以先驷（si）马，不如坐进此道。古之所以贵此道者何？不曰：求以得，有罪以免邪！故为天下贵。

第六十三章（能成其大）

为无为，事无事，味无味。大小多少，抱怨以德。图难于其易，为大于其细；天下难事，必作于易; 天下大事，必作于细。是以圣人终不为大，故能成其大。夫轻诺必寡信，多易必多难。是以圣人犹难之，故终无难矣。

第六十四章（无为无败）

其安易持，其未兆易谋，其脆易泮（pan），其微易散（san）。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为故无败，无执故无失。民之从事，常于几成而败之。慎终如始，则无败事。是以圣人欲不欲，不贵难得之货; 学不学，复众人之所过。以辅万物之自然，而不敢为。

第六十五章（善为道者）

古之善为道者，非以明民，将以愚之。

民之难治，以其智多。故以智治国，国之贼；不以智治国，国之福。

知此两者亦稽（qi）式。常知稽式，是谓玄德。玄德深矣远矣，与物反矣！然后乃至大顺。

第六十六章（莫能与争）

江海之所以能为百谷王者，以其善下之，故能为百谷王。是以欲上民，必以言下之；欲先民，必以身后之。是以圣人处上，而民不重；处前，而民不害。是以天下乐推而不厌。以其不争，故天下莫能与之争。

第六十七章（我有之宝）

天下皆谓我道大，似不肖。夫唯大，故似不肖（xiao）。若肖，久矣其细也夫！我有三宝，持而保之: 一曰慈，二曰俭，三曰不敢为天下先。

慈故能勇，俭故能广，不敢为天下先，故能成器长。今舍慈且勇，舍俭且广，舍后且先，死矣！夫慈，以战则胜，以守则固。天将救之，以慈卫之。

第六十八章（不争之德）

善为士者不武，善战者不怒，善胜敌者不与，善用人者为之下。是谓不争之德，是谓用人之力，是谓配天之极。

第六十九章（哀者胜矣）

用兵有言：“ 吾不敢为主而为客，不敢进寸而退尺。” 是谓行（heng）无行（heng），攘（rang）无臂，扔无敌，执无兵。

祸莫大于轻敌，轻敌几丧吾宝。

故抗兵相加，哀者胜矣。

第七十章（被褐怀玉）

吾言甚易知，甚易行。天下莫能知，莫能行。言有宗，事有君。夫唯无知，是以不我知。知我者希，则我者贵。是以圣人被褐（he4）而怀玉。

