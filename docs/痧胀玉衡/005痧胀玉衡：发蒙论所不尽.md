此下细述发蒙论所不尽

属暗痧之类，人多不识，误中其祸，故悉列之于前， 庶令人一开快而注目焉。下卷痧症，人所易明，故姑置之于后。

暗痧辨

心中闷闷不已，欲食不食，行坐如常。即饮温热，不见凶处，更无心腹腰背疼痛之苦，但渐渐惟悴，日甚一日，若不知治，亦成大害，此痧之慢而轻者也，放之即愈。亦有头痛发热，心中作胀，类于伤寒，亦有寒热往来，似疟非疟，闷闷不已，亦有咳嗽烦闷，有似伤风，亦有头面肿胀，两目如火，亦有四肢红肿，身体重滞，不能转侧，此痧之慢而重者也。

误吃热汤，热酒、热物，遂乃沉重，或昏迷不醒，或痰喘气急，狂乱见凶。如遇是症，必先审脉辨症的确，果系何因，在表者刮；在中者放；在里者或丸或散或煎剂，必须连进数服，俟其少安，渐为调理。 

治验：

一余三婶母寡居，四月间忽然昏迷沉重，不省人事，颜色具变，渐渐黑色。二弟骧武次衡延他医治之，莫识其病。适余至视疾，诊之左脉洪大，右脉沉微，余曰此暗痧也。审其腿弯有青筋三条，刺之，紫黑血流如注，不醒；刮痧亦不醒；用沉香郁金散加砂仁，并荆芥汤稍冷服之，不醒；次日用宝花散、薄荷汤加大黄丸，微冷服亦不醒；至五日，复刮痧，用三香散加砂仁汤温下，而后醒，渐调理乃痊。一余友朱其章一老仆，六月发热沉重，昏迷不醒，黑苔芒刺，舌短狂骂，不避亲疏。

其意延余往视，诊其脉，六部具伏。余曰：“此痧之重极者也”。彼亲中有厉姓，善放痧。使二人极力扶起，从腿弯有青筋处刺之，但微有紫黑血点而已，痧血不流，将入死地。余用宝花散蒺藜散稍冷汤饮之，又用紫苏厚朴汤微冷服，次日痧退少苏。但身重如石，不能 转侧，舌上黑苔芒刺不退，用红花汤合清凉至宝饮治之，以渐而愈。一麓庵朱兄一婢，十二岁，六日不食，头面微肿。余适与于茂生至麓庵宅，即令婢出诊脉，冀立一消食方。

余曰: “脉微面肿，殆其痧乎".刺腿弯上一针，紫黑血流不愈，用宝花散稍冷汤饮之，一服而痊。

伤寒兼痧

凡伤寒头痛寒热诸症，或当暑天，或触秽气，或疫疠所 感，忽犯痧胀，是惟认脉、看筋辨之，先治其痧，痧退之后，乃治伤寒。若误饮热汤、热药，慢者尤可，紧者立时见凶。

治验：

一余甥坦卜文木长子十二岁，头痛身热无汗。他医皆治 其伤寒，不应。余诊之，六脉微缓，乃知其伤寒兼痧者也。刺腿弯青筋三条，紫黑毒血涌出甚多，不愈，用防风胜金汤稍冷眼二剂，痧退。服小柴胡汤而痊。一车姓者，五月，伤寒十四日，忽尔发昏沉重，卧不能转。延余诊之，余曰：“此伤寒犯痧，若不先治其痧，余不敢任”。不信，延他医治之，益昏迷不醒。复求余，余曰：“痧气冲心，故昏迷；痧毒入于血分经络间，故病不能自转侧。若先治痧，尚有廖日”。

即求余治，先放痧，不愈，用宝花散、圆红散、及防风胜金汤，俱微冷服，疹退后，治伤寒而痊。 一余次女，四月间，头痛发热，属伤寒太阳经症，用羌活冲和汤加减治之，稍愈。至第四日，原照伤寒治之，不应，更面赤身热、心胸闷闷不已，六脉洪大无伦。余曰：“此伤寒 兼犯痧症，当看痧筋刺之”。余女不信，至晚，疾益甚，始欲放痧，在左腿弯下，刺青筋一针，流紫黑毒血，余更有细青筋不甚现，是缘不信，多缠绵一日，痧气壅阻，故痧筋有隐 隐者尔。服必胜汤三头服，稍觉身松，末愈。

次日指上痧筋复现，刺血九针，服药未愈。俟至夜，右腿弯复现青筋二条，刺出毒血，服圆红散，乃少安。后又骤进饮食，复发热面赤， 用山查、卜子、柴胡、陈皮之类饮之，不应。脉仍供大无伦， 此因痧毒复发而然，刺两足十指青筋，去其毒血，用必胜汤 稍冷服二剂未已。偶饮稍温茶，立刻狂言，此痧未尽散，因温饮而复发也。用冷井水三碗饮之，更冷服药五剂，然后痧气乃清，但病久身虚发晕，服参汤而苏，后用十全大补汤加 减治之，调理二月而痊。

痧症类伤寒

伤寒集中，仅有四症类伤寒。至于痧症类伤寒，较之四症，尤为凶暴。而伤寒书内，从未载及，故医者不识。夫伤 寒头痛、恶寒、发热，属足太阳膀胱经风寒，宜表，是寒从肌表而入，故宜发散为先。若痧症头痛，是痧毒之气，上攻头面三阳；不因外感寒气，其恶寒发热，虽在肌表，是时行之气所感，由呼吸而入，搏激于肌表之中；做为毒热，内热则外寒，故亦恶寒。

冶宜先刺颠顶，放痧以泄其毒，用药惟在透窃解毒顺气为主。若误认伤寒足太阳膀胱经症，用羌活、麻黄、发表太甚，反助痧毒火邪，益张其焰，势必恶毒攻冲，作肿作胀，立时见凶。故痧症与伤寒，其头痛，恶寒，发热虽同，治之当异，要知痧症宜清凉，则痧毒可内解；伤寒宜辛散，则寒气可外舒。固不可以治痧症者治伤寒，更不可以治伤寒者治痧症也。

治验：一林管家长子，六月，发热五日，昏迷不醒。余诊之， 病似伤寒，而脉沉微无力，实非伤寒症也。阅腿弯下痧筋， 放紫黑毒血三针，指头九针，不愈，用阿魏丸并大黄丸凉茶饮之，昏迷遂醒，越两日身凉乃痊。一车文显次于恶寒发热十二日，昏迷沉重，不省人事。适余至乡，延余诊之，见其面色红黑，十指头俱青黑色，六 脉洪数，皆曰：新婚燕尔、症必属阴。余曰：“非也。若以阴治，一用温补热药，殆迫其死矣。”夫脉洪数者，痧毒搏激于经络也。十指青黑者，痧之毒血流注也。

面色红黑者，痧毒升发于头面三阳也。及视腿弯痧筋，若隐若现，放之，微有紫黑血点而已。其父亲知痧患，便云此真痧也。奈前因暗痧莫识，数饮热汤，毒血凝聚于内，放之不出，将何以救之。余用宝花散，晚蚕沙汤冷饮之，渐醒，痧筋复现于左腿弯二条，刺出紫黑毒血如注，乃不复如前之昏迷矣。但发热身重，不能转侧，肩背多痛，用大剂桃仁。苏木、乌药、香附、白蒺藜末、泽兰、独活、山查微温服之，渐能转运。

尤身热不凉，大便不通，用卜子、麦芽、枳实、大黄、紫朴、桃仁温服，便通热减，后调补三月而痊。一方居安内室，正月头痛、恶寒、发热，心胸烦闷，口渴咽干，头汗如雨，痰喘面黑，十指头具有黑色，已五日矣。延余诊之，气口脉虚，时或歇指，左手三部，洪数无伦。

余曰：“非痧而有是脉，恐不能生矣”。因看痧筋，幸其弟善放疹，见有青筋，曰：“此真痧也”。刺顶心一针，左臂弯一针，右腿弯一针，毒血已去，不愈。余想其饭后起病，即以矾汤稍冷多服，吐去宿食，烦闷痰喘头汗具除，余症未愈。次日，其弟复为放痧，饮以阴阳水一碗，亦未愈。余用柴胡、山查、连翘、红花、卜子、枳实、荆芥、花粉，加酒制大黄二钱，俟微冷服二剂，大便通而安。迨后十余日，腹中大痛，口吐 诞沫，此又因秽气所触而复痧也。

令其刮痧，少安，用藿香正气汤稍冷服之，腹痛顿止，后用补中益气汤、十全大补汤 调理如旧。一甄复先，恶寒发热，呕哕心烦，服他药，昏迷不醒。或谓阴虚而然，余诊之，六脉沉微，手足大热，唇舌鲜红，身体重病，余曰：“痧毒冲心，入于血分瘀滞故尔。”

不信。连易三医莫任。复求余治，呼之不应，扶之不起，用晚蚕沙煎汤微冷服，次以宝花散、煎砂仁汤微冷送下，稍醒，然后 扶起放痧数十针，未愈。用桃仁、延胡索，苏术、乌药、红 花、香附、山查一剂，始能转侧。后服小柴胡扬，寒热具除， 调理两月而痊。

痧类疟疾

痧有寒热往来，类乎疟疾。或昏迷沉重，或狂言乱语，或痰喘不休、或心胸烦闷，叫喊不止、或呕哕吐痰，睡卧不安、或大小便结，舌黑生芒。如此重极，脉必变异，不与疟同，宜细辨之。

治验：

一沈日岩，七月间，日脯寒热，昏沉胀闷，大便不通，舌焦苔厚。延余治疟，左脉浮大而虚，右脉沉细而涩，愚意疟疾见凶，脉不应虚且涩，视其乳下有青筋，刺出紫血毒血二针，令其刮痧，不愈。用散痧消毒活血之剂，加大黄三钱，稍冷服之，大便通，诸症退，惟寒热未已，用小柴胡汤治之， 后用四君子汤调治而痊。

