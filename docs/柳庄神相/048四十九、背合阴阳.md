四十九、背合阴阳，三道不可不定平高

背陷成坑胸露骨，家无隔宿之粮。大概背欲高，胸欲平，肩欲阔而不耸，凡耸为寒也。

广鉴集云：背有三甲（三甲乃背字也），腹有三壬（三壬用垂字也），衣丰食足富贵荣华。

凡胸宜阔，不宜窄小，胸上有毫为忌，软者遂可心之，深陷为人心事奸邪。背若成坑，至老无粮，水土两形背宜高，木形背宜平。

俗云：好面不如好身胸，背乃一身之主。

书云：阳空阴没亦同途，背为阴，胸为阳，乃阳不可空，阴不可露。

