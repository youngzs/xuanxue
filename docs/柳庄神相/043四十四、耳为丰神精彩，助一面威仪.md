四十四、耳为丰神精彩，助一面威仪

耳为金木二星，宜白。

故曰：金清木秀，方言及弟登科。金暗木枯，岂得终身福利？一岁至耳，十四岁方止，又名根基家业，不欲低垂、反薄、枯削、偏斜。

书云：金木无成浪，宜红、宜平、宜开、宜贴肉为妙。

又云：金木开花，一世虚名虚利。

又云：轮暗如泥死必知，小儿赤色病来随，若是光明如粉白，福寿双全事事宜。

又云：对面不见耳，问是谁家子？对面不见腮，斯人何处来？

