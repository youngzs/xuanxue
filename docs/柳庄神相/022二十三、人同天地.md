二十三、人同天地岂可一事无成，若有一损终身不发

此言天乃一大天，人乃一小天，天有曰月，人有双目，天有四时，人有四渎，天有金石，人有筋骨，天有山岳，人有五官，天有金木水火土，人有心脾肺府肾为五行。

大概头圆象天，足方象地，毛发象山林，声音象雷霆，五岳象山川。

天有风云雷电，人有喜怒哀乐，天有不测风云，人有旦夕祸福。

天欲高，地欲厚，山林欲秀，曰月欲明，雷霆欲响亮，江湖欲通流，山岳欲高耸，金石欲坚实，皮土欲厚壮，此数件内有一件不成者，则非富寿之相矣。

