六十二、丹须一面为华表，乃丹田元气

上为禄（左右两边），下为丹（地阁），人中为髭，承浆为须，有此五名边地上生，方为胡髭。

只可有禄无官，不可有官无禄。只可有髭无须，不可有须无髭。五件俱配，方为妙，方为贵人。

凡须宜黑如漆，宜赤不宜黄，如黑赤黄相杂者，大不好也。

金赤有索，首尾一开，为金须大发万金。

面如白粉，圆如月，为银面金须，二品之职。

疏秀为妙，宜硬不宜软，宜弯不宜直，宜清不宜浊，如连鬓生须与发，和相为妙。

如发少须多，亦不发财，贫贱之相也。

书云：浑浊焦黄最不良，草比燕尾有刑伤，清轻出肉稀秀者，取于皇家作栋梁。

凡须鬓老来自直者，为羊须，尾开为燕尾，老来克子孤独相也。

