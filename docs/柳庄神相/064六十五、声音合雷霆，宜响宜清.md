六十五、声音合雷霆，宜响宜清

凡贵人之声清、长、润、和、韵，头大尾小，富贵也。

又云：木声宜高，金声宜润，声韵出丹田，喉宽响又坚，乃为美声。

又云：木声高唱火声焦，和润金声福自饶。凡富贵之人，声自丹田，清长高响，小人之声，出自舌尖，低而破。

又云：身小声宏，定是豪家富贵之子，声低身小，须知自是破家儿。妇人之声宜清，男人之声宜响，声如破锣、吠犬、呜羊，皆贫贱之相。

