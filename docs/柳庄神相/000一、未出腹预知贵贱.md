一、未出腹预知贵贱

此言腹中之胎。凡男抱母，女背母。或上或下为夭胎，或左或右为寿胎。贵胎动必停，匀自无毒病；贱胎腹内多动，其母常有病。

广鉴先生曰：男胎母气足，神常清；母胎气不足，神多乱。平常声清，怀孕必生福气之男；平常声浊，怀孕必生孤苦之子。

文曰：唇白多难产，临盆欲安静大富。贱者胎乱动，寿者母必安，夭者母多病。寿者母印红，夭者母唇白，贵者母精光，贱者母神散。

