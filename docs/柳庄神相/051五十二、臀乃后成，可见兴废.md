五十二、臀乃后成，可见兴废

少年无臀，凡事无成，田园难守，破祖离宗。

老来无臀，困苦辛劳，妻亡子丧，奔波红尘。

瘦人无臀，多学少成，肥人无臀，刮锅洗盆，无妻无子，孤独贫贱。

故臀宜开宜润宜宽大，不宜尖娇。

书云：胸凹臀凸父子不和。妇人犯此，为凶恶之妇。

附论妇人诀曰：腰小臀尖脐穴深，又为奴婢守孤穷，若是乳头再如白，一生主孤独。

又云：无臀尖之贵妇。端庄妇人，胸宜宽不宜凸，腰宜圆不宜细，乳宜黑不宜白，脐宜深不宜浅，发宜黑不宜黄，肉宜细不宜滑，眉宜圆不宜耸，背宜高不宜陷，面宜圆不宜尖，眼宜细不宜圆。

此乃总论，如犯一件，即非良人之妇也。

