四十八、项为百道，可观长颈细圆

夫项者上载六阳，下通百谷。不可不观。

古人之书只有相喉，未有相项之说，项者乃一身之主，岂无相乎？凡女相项周长为妙，男人不同，瘦人项欲长，肥人项欲短，瘦人项短，三十前后难逃，肥人项长，四九不能保身。

凡项一忌结喉，二忌浮筋，三忌露骨，四忌动气。

此四者俱贫穷之相。

瘦人结喉，不过困守，肥人结喉，浪死他州。

先生曰：皮急肉浮又结喉，半生车若走他州。血枯若霜者，四十前后寿必休。

又曰：项圆皮厚，有重纹者，定是聪明俊秀人，两背两肩来济遇管教，白屋舌公卿，故头从圆，项若细，难言有寿。

项有重纹，为项条，主大寿一生，不招凶。

