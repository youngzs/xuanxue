《子平真诠评注》第27章 论喜忌干支有别

原文：命中喜忌，虽支干俱有，而干主天，动而有为，支主地，静以待用，且干主一而支藏多，为福为祸，安不得殊？

徐注：两干不并行，两支亦不并行，前于行运节曾言之。

运以方为重，即地支之方也，如寅卯辰东方，巳午未南方，申酉戌西方，亥子丑北方之类。

行运十年并论，庚寅庚午，金不通根，木火之气为重；丙子丙申，火不通根，金水之气为重。

若庚辰辛丑，金得土生，丙寅丁卯，火得木生，即干之力巨。

此统论干支力也，若分别干之与支，原局喜在去病，则干之力为专；喜在得地，则支之力为美。

至于干支喜忌不同者，下详之。

原文：譬如甲用酉官，逢庚辛则官煞杂，而申酉不作此例。

申亦辛之旺地，辛坐申酉，如府官又掌道印也。

逢二辛则官犯重，而二酉不作此例。

辛坐二酉，如一府而摄二郡也，透丁则伤官，而逢午不作此例。

丁动而午静，且丁己并藏，安知其为财也？

徐注：官煞，兄弟也，对内各分门户，对外则合力同心。

申酉金之根地，官之家，亦煞之家也，故甲用辛官，庚辛并透为混杂，申酉并见，不以杂论。

二辛并见为重官，二酉并见，不为重也。

官煞并见，非定作混杂（详见《滴天髓征义》），而混杂亦非定以为忌。

大致用印化煞，不忌混官，用财生官，则忌混煞矣。

用食制煞。

而原局官煞并见，则官多从煞，亦不作论也。

八字之中如此，行运亦同。

甲用酉官而透辛，行运见庚为混，见申不见混；见辛为重，见酉不为重也。

甲用酉官而透己土，见丁为伤官，见午则己土财星得禄，不以伤论也。

又干支喜忌，更须视原局配合。

譬如甲用酉官，官藏财露，见甲乙财争财，见寅卯则帮身。

甲用己财，财露则忌干见比劫，而支不忌。

若原局官星透，或食伤透，则干有制化之神，亦不忌矣。

甲用癸印，见戊己为财破印，而见四库不作此论。

余可类推。

原文：然亦有支而能作祸福者，何也？如甲用酉官，逢午酉未能伤，而又遇寅遇戌，不隔二位，二者合而火动，亦能伤矣。

即此反观，如甲生申月，午不制煞，会寅会戌，二者清局而火动，亦能伤矣。

然必会有动，是正与干有别也。

即此一端，余者可知。

徐注：支因冲而动，因会而动，动则能作祫福。

如甲用酉官而辛透，虽别支有午，不能伤官星也，运遇寅戌会局，则火动伤官。

甲用申煞而庚透，别支逢午，不能制煞也，运遇寅戌会局，火动而制煞。

然此指干支相隔而言，若辛金不透，午酉紧贴，官星未必不伤，特支神各守范围，不动则力不显，不比干之动而力强也。

兹取数造以为行运干支不同之例：

甲辰 癸卯 壬寅 辛丑 庚子 己亥

清光绪十三年闰四月初十日辰时，为招商局督办赵铁桥之造。

财格佩印，巳酉合而化财，甲乙透干，财不碍印也。

行运辛金从酉中透清，辛为柔金，不伤甲木；丑巳酉，三合金局，贵为招商督办。

此所谓因会而动，能作祸福也。

至庚，合乙伤甲，而印均破，被刺遇害。

丙辰 丁巳 戊午 己未 庚申 辛酉 壬戌

生于清咸丰八年二月初六日子时，为康有为造。

水木伤官，而水旺木浮，戊土制水，所以生木，故取煞制刃为用神。

午运冲子，以一冲而引起两冲，喜神冲忌，声名扬溢。

己未干支均土，然己有助煞制刃之功，未运会卯化木，喜化为忌，伤官动而制煞。

戊戌政变，年四十一，正入未运，犹幸戊戌流年为美，得死里逃生也。

癸卯 壬寅 辛丑 庚子 己亥 戊戌

此舍侄某造，甲己化土格也。

戊土元神透出，年上丁火助化，格局极真，以丁火偏印为用神。

初运寅卯，化神还原，壬癸伤用，皆非美运。

然壬癸有戊土回克，卯运有酉金回冲，原局有救应，逢凶化吉。

至寅运，甲木得禄，化神还原，四柱无救，一败涂地。

可见行运救应之一斑。

