《子平真诠评注》第48章 附论杂格取运

徐注：杂格不一，大都气势偏旺，出于五行常理之外。

昔人评命，泥于财官之说，四柱无财可取，则不惜遥合倒冲，牵强附会，以期合于财官，未免可嗤。

命理不外乎五行，气势虽为偏旺，而偏旺之中，仍有正理可取，详《滴天髓征义》。

偏旺之格，取运大都须顺其气势，虽干支喜忌，须察四柱之配合，而顺势取运，大致有定。

兹就本篇所引各造。

约略言之：

曲直仁寿格

甲寅 癸丑 壬子 辛亥 庚戌 己酉

甲乙日主，支全亥卯未或寅卯辰，乃曲直仁寿格也。

气势偏旺于木，宜行水木火运，官煞运最忌，财运亦不宜。

丙丁日主，支全寅午戌、或巳午未，为炎上格。

戊已日主，支全辰戌丑未为稼穑格。

庚辛日主，支全巳酉丑或申酉戌，为从革格。

壬癸日主支全甲子辰或亥子丑，为润下格。

五种意义相同。

化气格：

戊辰 己巳 庚午 辛未 壬申 癸酉

丁壬化木，生于春月，时逢甲辰，木之元神透出，乃化木格。

气势偏于木也。

化神喜行旺地，最宜东方寅卯辰比劫乡，而忌官煞，日主还原之地亦忌，其中略分别，如丁壬化木，日元壬水，行亥子丑印地，生起化神亦吉；若甲已化土，而行寅卯辰，克我化神，为大忌也。

化气格有甲己化土、乙庚化金、丙辛化水、丁壬化木、戊癸化火五种，意义略同。

倒冲格：

己未 庚申 辛酉 壬戌 癸亥 甲子

两神成象，而气势偏于火土，为从旺格。

最宜金运，泄土之气，但火炎土燥，究嫌偏枯，宜带水之土以护之。

如庚辰辛丑等运为最佳，若见水运，如以一杯水救车薪之火。

立见其灾。

所谓倒冲最忌填实，即此意也。

木运逆土之性，增火之焰，亦不相宜。

辛未 壬申 癸酉 甲戌 乙亥 丙子

庚金无根，置之不论，气偏木火，格成炎上，最宜土运泄火之气。

说见前仁寿格。

以上两造皆俗所谓倒冲格也。

朝阳格：

壬戌 癸亥 甲子 乙丑 丙寅 丁卯

此金水伤官，原无官星，气势偏于金水，以顺其性。

行土金水运为美，火运为忌。

带水之木尚可行，而带火之木则不宜见。

此俗所谓朝阳格也。

合禄格：

丁卯 丙寅 乙丑 甲子 癸亥 壬戌

此土金食神也。

比劫重重，气势偏于土金，以金运泄土之秀为最吉，水运亦美，火运为忌，木亦不美，所谓土盛木折也。

俗以庚合乙为官星，称为合禄格，又不要明见，喜财以生之。

取运略同。

合禄格：

庚午 己巳 戊辰 丁卯 丙寅 乙丑

俗亦名之为合禄格，以申合巳中戊土为官星也。

月令偏官，年上透出，时上庚印化煞为用（见论偏官篇），格正局清，有何不美？若取巳中戊土官星，岂非官煞混杂耶？

从财格：

丙戌 丁亥 戊子 己丑 庚寅 辛卯

乙从庚化，不作印论，丙火临申，坐于病地，四柱无根，时上己丑又来生金，气势偏于金旺，为弃命从财格也。

运宜行土金水，南方火乡最忌，木亦不利。

从煞格：

甲申 癸未 壬午 辛巳 庚辰 己卯

乙木无根，气势偏于金，为弃命从煞格。

金运最美，水土亦吉。

木运为乙木逢根，火运逆其旺势，皆忌见。

与上从财格大致相同。

井栏叉格：

辛酉 壬戌 癸亥 甲子 乙丑 丙寅

此俗所谓井栏叉格。

庚金乘旺泄秀，支全申子辰水局。

气势偏于金水，当顺其势以取运。

土金水运均美，木运亦可，行火运逆其旺势不利。

遥合格：

庚子 己亥 戊戌 丁酉 丙申 乙未

此俗所谓丑遥巳格。

土金成局，生于十二月，时上寅木无气，不能为用。

势象偏于土金，宜土金水运，木火逆其旺势为不宜。

与遥巳格取运相同也。

丑遥巳禄格（又名刑合）：

壬寅 辛丑 庚子 己亥 戊戌 丁酉

《喜忌篇》云，“癸日进逢寅位，岁月怕戊已二方”，以寅刑出巳中戊土为格，其实乃从儿格也。

气势偏于木，行运最喜木火。

从格忌见比劫，而从儿有食伤引化，不忌比劫，此为不同之点。

官煞大忌，印运亦忌。

子遥巳禄格（又名遥合格）：

乙亥 丙子 丁丑 戊寅 己卯 庚辰

《喜忌篇》云，“甲子日再遇子时，畏庚辛申酉丑午，以子遥合巳为格”，其实月令偏财，用财损印，何必另取格局？戌藏丁火，生起财星，遇运透清为美，庚辛申酉官煞生印为忌，午冲子、丑刑戌均为忌也。

