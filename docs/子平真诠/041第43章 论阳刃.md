《子平真诠评注》第43章 论阳刃

原文：阳刃者，劫我正财之神，乃正财之七煞也。

禄前一位，惟五阳有之，故为阳刃。

不曰劫而曰刃，劫之甚也。

刃宜伏制，官煞皆宜，财印相随，尤为贵显。

夫正官而财印相随美矣，七煞得之，夫乃甚乎？岂知他格以煞能伤身，故喜制伏，忌财印；阳刃用之，则赖以制刃，不怕伤身，故反喜财印，忌制伏也。

徐注：禄前一位为刃，刃者，旺逾其分也，满极将损，故非吉神。

五阳者，甲丙戊庚壬也。

何以五阳有刃，五阴无刃乎？五行分阴阳而有十干，甲乙，一木也；丙丁，一火也；长生禄旺，是一非二。

阴阳家言，仅四长生，亦仅五刃而已。

又刃者，就气候而言之也，甲木生卯月为刃，若非卯月而干透乙，或年日时支为卯，则应名之为劫而不名为刃。

有名为日刃时刃者，实与劫一也，特其力较重耳。

旺过其极，故宜制伏，不论官煞皆宜。

在他格用官煞，喜财者不喜印，喜印者不喜财，惟阳刃格以刃强煞旺为美。

身旺敌煞，不藉食伤之制伏，惟阳刃格耳。

既以身旺敌煞矣，何以又喜印？盖煞刃相持。

印者调和煞刃之间而以缓其气也。

事实上煞刃两停者甚少，即使真煞刃两停，亦以印运为最宜，身愈旺更能用煞也。

古来如岳武穆造，

此阳刃格之最著者也（参观《命鉴》）。

原文：阳刃用官，透刃不虑；阳刃露煞，透刃无成。

盖官能制刃，透而不为害；刃能合煞，则有何功？如丙生午月，透壬制刃，而又露丁，丁与壬合，则七煞有贪合忘克之意，如何制刃？故无功也。

徐注：月令阳刃，非皆以官煞为用，特日元旺逾其度者，非用官煞制刃，则不成贵格，言阳刃必带官煞者，以此也。

月令阳刃非尽身旺，如

子水官星不透，为戊土所制，不能为用，反须以印去食助刃为美，即其例也。

煞刃并透，合煞无功，如

原文：然同是官煞制刃，而格亦有高低，如官煞露而根深，其贵也大；官煞藏而不露，或露而根浅，其贵也小。

若

又

徐注：己酉一造，己禄于午，寅午会局，丙火两透，财旺生煞，子水之刃不免孤立。

好在财不破印，运行西北，焉得不贵！辛丑一造，煞刃两停，故财印并美。

然而以藏而不露为贵小，似未尽然。

如逊清和绅命造，

运行戊子己丑，化官助身，位极人臣；至寅运会午，财生官旺，而家破身亡。

足见格之高低，在于清浊；露而根深，则格局清，所以为贵耳。

原文：然亦有官煞制刃带伤食而贵者，何也？或是印护，或是煞太重而裁损之，官煞轻而取清之，如穆同知命，

如

况阳刃之格，利于留煞，所谓取清也。

徐注：煞刃带伤食，官煞被制，格之病也，戊印合癸，去其病神，所以为贵。

穆造惜乎寅午隔酉，不能会合，又无纯粹印运。

若年时寅午互易其位，格局更胜。

贾平章造，年月寅午会局，乃印而非刃庚金通根于申，身强煞旺而有制，戊生午月，火土炎燥，宜水以润之，所以调候也，似未可作煞刃格看。

丙戌一造，丁壬合官留煞，格局取清，然官煞竞出。

大要配置得宜，并非定要合制。

如前清乾隆皇帝命造，

原文：其于丙生午月，内藏己土，可以克水，尤宜带财佩印，若戊生午月，干透丙火，支会火局，则化刃为印，或官或煞，透则去刃存印其格愈清。

倘或财煞并透露，则犯去印存煞之忌，不作生煞制煞之例，富贵两空矣。

徐注：丙生午月，带财佩印，如

如寅申易位，年申日寅，刃旺而煞不强，即非贵格。

又如

至若戊生午月，火炎土燥，再加支会火局，干透丙丁，旺之极矣，如透官煞，木从火势，反助其旺，何能去刃存印？如

水运逆为用者，如

此造妙在无财，庚金无根，可置不用，若透财，则破印生煞，格局全破矣。

原文：更若阳刃用财，格所不喜，然财根深而用伤食，以转刃生财，虽不比建禄月劫，可以取贵，亦可就富。

不然，则刃与财相搏，不成局矣。

徐注：月令阳刃，日元必旺，财根若深，两相对峙，必用伤官食神以通其气，所谓通关也。

如

若刃旺财轻而无食伤，如戊子、戊午、戊戌、戊午，有一申字为子水之根，虽金水不透，非富贵之格，然有相当之结局。

