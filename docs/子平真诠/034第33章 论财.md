《子平真诠评注》第33章 论财

原文：财为我克，使用之物也，以能生官，所以为美。

为财帛，为妻妾，为才能，为驿马，皆财类也。

徐注：财为我克，必须身强，万能克制。

若身弱，虽有财不能任，则财反为祸矣。

财为人生不可少物，然必须有才能势力，方能保守运用，可以护福，否则小人怀壁，徒获罪戾耳。

格局之中，单用财者甚少，如身强露官，用财生官；身强煞弱，用财滋煞；身强印旺，用财损印。

身强喜泄露食伤者，用食伤生财；财旺身弱，用比劫分财为美。

皆非单用财也。

原文：财喜根深，不宜太露，然透一位以清用，格所最喜，不为之露。

即非月令用神，若寅透乙、卯透甲之类， 一亦不为过，太多则露矣。

然而财旺生官，露亦不忌，盖露不忌，盖露以防劫，生官则劫退，譬如府库钱粮，有官守护，即使露白，谁敢劫之？如葛参政命，壬申、壬子、戊午、乙卯，岂非财露？唯其生官，所以不忌也。

徐注：根深，谓藏于支中也。

若天干之财，地支无根，是为浮财，不足为用。

用之为财不可劫，若单以财为用，不可见比劫。

葛造子申会局，壬水通根得气，时透乙卯官星，身旺坐印，以财生官为用，有官护财，自不忌比劫。

子平之术，以提纲为重，月垣财星秉令，故归入财类，实非以财为用也，特财为喜神耳。

用食伤生财者，亦不忌比劫，盖有食伤化劫也。

原文：财格之贵局不一，有财旺生官者，身强而不透伤官，不混七煞，贵格也。

徐注：财旺生官者，用神在官，故以不透伤官、不混七煞为美。

如以财为用，当喜伤官之生起财星矣。

如

原文：有财用食生者，身强而不露官，略带一位比劫，益觉有情，如壬寅、壬寅、庚辰、辛巳，杨待郎之命是也。

透官身弱，则格坏矣。

徐注：食神生财者，用在食神，故不以露官星为贵。

比劫生起食伤，益觉有情。

若用财岂宜比劫哉？杨造庚金坐印，泄秀于壬；春木初萌，赖水培养，秀气流通；寅巳藏火，气象和煦，木得滋养。

若丙火透则当用官，不能以食神生财为用矣。

原文：有财格佩印者，盖孤财不贵，佩印帮身，即印取贵。

如

徐注：财印并用，最不易取，不比正官格之财印并用，并用神在官也，盖需要佩印，必是身弱，而四柱又别无可取，财印相战，不得已而用之。

然财印双清，隔离不相碍，往往富贵，非谓佩印即为贵征，盖无印则财多身弱，再露官煞，则弃命相从耳。

身弱得印，用神即在于印，以行官煞运为佳，既可泄财之气，又可生印，亦和解之法也。

曾造甲乙通根于寅，财印双清，期为佳耳。

近见一造，

壬癸虽不通根而进气，伤官暗藏而旺，土燥木枯，非用印不可。

为人绝顶聪明，早年享荫兹，出仕为全省公路局长；逝于戌运亥年亥月申日申时，财破印，又值四冲也。

又一造，

行比劫运发财数百万，为江浙之巨商，盖以劫护印分为财用也。

原文：有用食而兼用印者，食与印两不相碍，或有暗官而去食护官，皆贵格也。

如吴榜眼命，

如平江伯命，

反是则减福矣。

徐注：此节殊足以淆乱阅者耳目，以吴造论，子月正财秉令，辰中乙木余气，财旺自生官，所谓暗官也。

年以庚金闲神，财已旺不须食生，食亦不能伤暗官，得时上丙火去之，乃附带耳之作用耳。

仲冬水寒土冻，焉能生木？得丙火照暖，水得活动，木有生机，是以调侯为急，而用丙火，即无食神，亦当用印，岂以不相碍而用印哉？平江伯造，癸水日元，年有壬申，时逢辛酉，虽四月水临绝地，而印旺身强，乙木无根，枭印夺食，自当以巳中之财破印为生官

为用。

乙木生财，并不碍官，何用枭印去食护官乎？

原文：有财用伤官者，财不甚旺而比强，辂露一位伤官以化之，如甲子、辛未、辛酉、壬辰，甲透未库，逢辛为劫，壬以化劫生财，汪学士命是也，财旺无劫而透伤，反为不利，盖伤官本非美物，财轻透劫，不得已而用之。

旺而露伤，何苦用彼？徒使财遇伤而死生官之具，安望富贵乎？

徐注：此节议论亦有未当。

比劫旺而财轻，自当以食伤生财为美，盖财官印食，不过五行生克之代名词，克官者名为伤官耳。

用伤官者，不乏富贵之造，岂以名词之恶而憎之？汪造比劫诚旺，生于六月，土燥金脆，需要水以润之，亦调侯之意；更泄金之艉，化劫生财，当以伤官为用也。

财旺无劫而透伤，则须佩印；若无劫又无印，则财多身弱，安望富贵？所谓死生官之具云者，不免故作迂曲之词耳。

原文：有财带七煞者，或合煞存财，或制煞生财，皆贵格也，如毛状元命，乙酉、庚辰、甲午、戊辰，合煞存财也；李御史命，庚辰、戊子、戊寅、甲寅，制煞生财也。

徐注：毛状元造，乙庚合而煞仍留，辰酉合而财化煞，所谓合煞存财，义殊未当。

甲木生三月，木余气，火进气，而金休囚时也。

丁火扬威，制煞为用，而行运己卯，戊寅，丁丑，丙子，制煞帮身，所以贵也，岂合煞存财之意乎？李御史造，身煞两旺，食神制煞为用，更喜土金水木相生相制，一气流通，制煞生财，确为贵征，特非财为用耳。

原文：有财用煞印者，党煞为忌，印以化之，格成富局，若冬土逢之亦贵格。

如赵侍郎命，乙丑、丁亥、乙亥，化煞而即以解冻，又不露财以杂其印，所以贵也。

若财用煞印而印独，财煞并透，非特不贵，亦不富也。

徐注：赵侍郎造，财藏而不破印，丁火化煞解冻，诚当富贵之造也。

特其枢纽在印，用神为印而非财，若财透则党煞破印，岂能望富贵乎。

原文：至于壬生午月，癸生巳月，单透财而亦贵，又月令有暗官也。

如

又壬生巳月，单透财而亦贵，以其透丙藏戊，弃煞就财，美者存在赠者弃也。

如

徐注：林王两造，诚单用财者矣。

巳月透丙火，真神得用，宜其贵也。

但壬癸根轻，运喜帮身，中年之后， 运程西北（丙申、丁酉、戊戌、己亥、庚子、辛丑），体用合宜。

早年甲午乙未俱不美，两人所同。

若谓因暗官而贵，则运宜财官；谓弃煞而贵，则煞固未当弃。

理论似欠圆满也。

原文：至于劫刃太重，弃财就煞，如一尚书命，

徐注：此造日元坐刃，煞露刃藏，身强敌煞，虽秋水通源，而身更旺，若非劫刃重叠帮扶，固不能用煞也；加以中年运程西北，化煞为权，财从煞化，当归入偏官格中。

今于财格中论之，诚变之变者矣。

