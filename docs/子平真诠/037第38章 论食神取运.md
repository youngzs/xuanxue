《子平真诠评注》第38章 论食神取运

原文：食神取运，即以食神所成之局，分而配之。

食神生财，财食轻，则行财食，财食重则喜帮身。

官煞之方，俱为不美。

徐注：食神生财之局。

因身轻身重而不同。

身重喜行财食，身轻则喜帮身。

若食神透干，比劫运俱不忌，官煞运均忌。

身重者如本篇梁丞相命：

壬寅 辛丑 庚子 己亥 戊戌 丁酉

此造妙在亥卯未三合，透出丁火，身强食旺而财透。

木火运固美，金水运亦吉，戊戌十年，必有挫折也。

此造若原局透一壬字合丁，不能照此看法，喜金水木而不宜火土矣（参观十干配合性情节）。

辛未 庚午 己巳 戊辰 丁卯 丙寅

土寄四隅，申亦土之长生也（见阴阳生死节）。

年逢己未，日元弱而不弱；时上庚申，食神专禄，壬水生于申，子申合局，身强财食并旺。

庚金透露，己巳戊辰帮身运甚美，印运亦吉。

此俗所谓专禄格也（见时说拘泥格局节）。

（林注：此造无火，土无原神，应该是身弱财食并旺，而非身强，倘若是身强，当以金水之财食为喜用，又怎会以印比为喜用呢？）

《喜忌篇》：“庚申时逢戊日，名食神专旺之方，岁月犯甲丙卯寅，此乃遇而不遇”，正合此格。

此为本篇谢阁老造，亦是身重食旺也。

至于身轻食旺者，如本篇沈路分造：

壬寅 辛丑 庚子 己亥 戊戌 丁酉

癸水虽通根于亥，而亥卯合局，日时寅卯而透甲，食伤旺而生财，为身轻泄气太重。

支行印绶之乡为最美，比劫帮身亦佳，但宜支而不宜干，见壬则合去丁财，见癸亦不免争财之嫌。

亥子丑北方劫地，则甚美也。

又本篇龚知县造如下：

戊辰 己巳 庚午 辛未 壬申 癸酉

同一身轻，而上造为食重财轻，此造为食轻财重，而身弱则一也。

故皆以帮身运为喜。

帮身之中，食重喜印，财重喜劫。

此造得意，必在壬申癸酉运中。

又两造比较，沈造格局清，此造格局较杂，贵贱高低之分，全在清浊纯杂之间。

以其格局夹杂，虽在佳运，不过百里之尊而已。

原文：食用煞印，运喜印旺，切忌财乡。

身旺，食伤亦为福运，行官行煞，亦为吉也。

徐注：食用煞印者，弃月令食神而用煞印也。

看法同偏官用印（参观偏官用印节），用印化煞，故最忌财破印党煞，官煞运有印化反吉。

又身旺印旺，食伤泄亦佳，身弱则不宜伤也。

如本篇常国公命：

庚寅 己丑 戊子 丁亥 丙戌 乙酉

弃食用煞印也。

印旺而身不强，故财最忌，食伤运亦一尘不染宜也。

印劫最为美运，官煞有印化亦无碍，如己丑、戊子、丁亥，皆佳运也。

丙戌运，戌合卯刑未，此十年皆财运，恐难为继。

原文：食伤带煞，喜行印绶，身旺，食伤亦为美运，财则最忌。

若食太重而煞轻，印运最利，逢财反吉矣。

徐注：食神带煞，谓原局无印绶也。

此段须分三节看；

（一）身弱，煞克身，食神泄气，倚轻倚重，均不为美，唯有印运最利，比劫亦利。

（二）身旺煞强，则食伤制煞，极为贵格。

运喜食伤，唯忌财运。

（三）食伤制煞太过，即煞轻食重也，法须扶煞，故财运反吉。

然不及印运之美，盖印可以去食之太过，化煞滋身，一得三用也。

如本篇胡会元造：

癸亥 甲子 乙丑 丙寅 丁卯 戊辰

此食神制煞太过也。

甲乙印运为美，癸亥子丑官煞运反吉，丙寅丁卯劫印帮身，最为美运，戊辰最忌。

盖丙为太阳之火，水猖显节，不畏水也；土众成慈，遇土反晦也。

见论干支节。

庚申 己未 戊午 丁巳 丙辰 乙卯

此本篇刘提督造也。

虽癸与乙之间，隔以己辛，财不党煞，但身弱克泄两忌。

幸所行之运己未、戊午、丁巳、丙辰，印绶比劫相连，故能贵为提督。

否则，格局虽清，无益于事，若非运助，安能望贵乎？

原文：食神太旺而带印，运最利财，食伤亦吉，印则最忌，官煞皆不吉也。

徐注：食神太旺而带印，有种种不同，夏木见火，火旺木焚，运喜印绶，用水润木也。

若食神旺，带印而利财者，本篇未有其例。

兹另举敝友李君一造：

庚申 辛酉 壬戌 癸亥 甲子 乙丑

丙火通根戌未而时寅，带印也。

戊戌己未，土居其四，食伤太旺，运最利财，盖庚申辛酉，泄土之气也。

官煞不利，火土枯燥，加入滴水，不足以润燥，而反激其焰也。

泄气已重，食伤未必为福，印绶未必为祸，唯非佳运则可知也。

八字各个配合不同，为喜为忌，羌无一定，特举其一例耳。

原文：若食神带印，透财以解，运喜财旺，食伤亦吉，印与官煞皆忌也。

徐注：食神带印，透财以解，与上节带印有不同。

盖上节食神太旺，而印又不能损食为用，不得已用财泄食伤之气也。

此则日元旺，喜食伤之泄，而带印夺食伤用，故云透财以解。

上节重在食神太旺，此则食神不旺。

另举例如下；

乙丑 甲子 癸亥 壬戌 辛酉 庚申

甲木生寅月而透丙，本有木火通明之象。

时上枭印夺食，透己土财以解之，惜病重药轻。

运喜财旺，食伤亦吉，印与官煞均忌。

此造惜运行西北官煞印绶之乡，否则，前程未可限量也。

以上为照常例扶抑论用取运也，至若以气候之关系而调候取用，则又当别论。

如本篇舒尚书造：

辛亥 庚戌 己酉 戊申 丁未 丙午 乙巳 甲辰

金水食神用煞，与金水伤官用官相同，皆调候之意也。

用神为官星，运亦喜财官。

如此造己酉戊申印劫之地，无荣辱可言，而丁未丙午最美，乙巳甲辰三运亦佳。

盖原局金寒水冷，非可以当理取也。

又如本篇钱参政造：

甲午 乙未 丙申 丁酉 戊戌 己亥

木火伤官用印，亦调候之意。

印轻则专用印劫，如此造癸印得禄，气象中和，故丙申丁酉皆为美运。

若戊戌财运，破印恐不能免也。

金水用官与木火用印，同为调候，然有不同者。

金水非见官不可，而木火无印，若身强亦可就贵。

如本篇黄都督造：

戊辰 丁卯 丙寅 乙丑 甲子 癸亥 壬戌

甲木坐寅，时又逢寅，日元甚旺，旺而泄秀，亦可用也，唯火多则木有自焚之患。

此造妙在食轻财重，火泄其气，唯究嫌偏要，贵多就武。

行运仍宜印劫之地，乙丑、甲子、癸亥、壬戌三十五年，最为美利，虽命造本佳，亦运助之也。

