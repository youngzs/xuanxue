《子平真诠评注》第47章 论杂格

原文：杂格者，月令无用，以外格而用之，其格甚多，故谓之杂。

大约要干头无官无煞，方成格，如有官煞，则自有官煞为用，列外格矣。

若透财尚可取格，然财根深，或财透两位，则亦以财为重，不取外格也。

徐注：用神以月令为重，月令有用神可取，最为亲切，《滴天髓》所谓“令上寻真聚得真”也。

月令中之财官食印，或不能用，则于年日时中择其可用者而用之，各格无如是，不限定财官七煞也。

取用神以扶抑为正轨，若四柱无可扶抑，则其气势必属于偏旺。

如财官印食伤之类，乘根得势，局中之神，又助其旺势，谓二人同心；或日主得时秉令，四柱皆拱合之神，谓权在一人，只可顺其气势，引其性情以取用，若强制之，反激而成患。

古来杂格，皆其类也。

即以化气论，亦以顺化神之旺势为用。

逆其气为忌，故统归之专旺一类。

原文：试以诸格论之，有取五行一方秀气者，取甲乙全亥卯未、寅卯辰，又生春月之类，本是一派劫财，以五行各得其全体，所以成格，喜印露而体纯。

如

运亦喜印绶比劫之乡，财食亦吉，官煞则忌矣。

徐注：得一方秀气者，有曲直、炎上、稼穑、从革、润下五种格局，以一方专旺之气也。

亦有方局不全者，只要气势专一，从其旺势，如癸卯、乙卯、甲寅、乙亥，又丙午、甲午、丙午、甲午，皆为贵格。

运以食伤泄其秀气为最美，原局有食伤则财运亦美。

气纯势强，可顺而不可逆。

印比之运，从其旺神，固为适宜，但亦不可执一。

如原局露食伤泄秀，则印运为忌；比劫透而无食伤，则财运亦忌。

随宜配置，各有喜忌。

官煞逆其旺势，最犯格局之忌，若无印生化，则为祸非轻。

原文：有从化取格者，要化出之物，得时乘令，四支局全。

如丁壬化木，地支全亥卯未、寅卯辰，而又生于春月，方为大贵。

否则，亥未之月亦是木地，次等之贵，如甲戌、丁卯、壬寅、甲辰，一品贵格命也。

运喜所化之物，与所化之印绶，财伤亦可，不利官煞。

徐注：从化者，谓从之而化，与弃命相从之格不同。

如甲己化土，乙庚化金，丙辛化水，戊癸化火五格是也。

更要逢辰，盖五行遁干，逢辰则化神透出。

如甲己化土，而甲己遁干至辰为戊辰；丁壬化木，而丁壬遁干至辰为甲辰。

故云逢龙则化，以此故也。

化气必须得地支之气，而尤要者为月时，倘月时不得气，则决不能化。

如丁壬化木，必须生于寅卯两月，甲己化土，必须生于辰戌丑未月，所谓化出之物得时乘令是也。

而局与方之全与不全，不甚重要，惟全则气纯耳。

再者丁壬化木生于未月，得化甚难，盖未为丁火余气也；反之戊癸化火，生于戌未月，反可从化，以戌未皆火土，可克制原来之气质而为化神也。

所化之物者，如甲己化土，喜戊己辰戌丑未；丁壬化木，喜甲乙寅卯之类。

所化之印绶财伤，如甲己化土，印绶为丙丁巳午，财为壬癸亥子，伤为庚辛申酉之类。

丁壬化木，则印绶为壬癸亥子，财为戊己辰戌丑未，伤为丙丁巳午之类。

并非日元化气，余外干支皆作化气论也。

特化气亦有旺弱，旺者喜泄，弱者喜扶，审其喜忌以言用神，方为真确，未可漫以印绶为美。

如甲戌一造，即以寅中丙火为用，泄其秀也。

近见论化气者，以日元化合，而将其余干支，尽作化论，未免误会，特详述之。

参观十干配合性情篇。

原文：有倒冲成格者，以四柱列财官而对面以冲之，要支中字多，方冲得动。

譬如以弱主邀强官，主不众则宾不从。

如戊午、戊午、戊午、戊午，是冲子财也；甲寅、庚午、丙午、甲午，是冲子官也。

运忌填实，余俱可行。

徐注：戊午一造，相传为关圣之命，实则火土偏燥，一生惟金运为最美，泄其旺气也。

木火土乡有旺极难继、满招损之象。

水运盖子其旺势，互起冲激，岂得平稳？甲寅一造，亦惟土运为美。

大都从前看命，专重财官，而于此等格局无法解释，于是迂曲其词，以倒冲为说耳。

原文：有朝阳成格者，戊去朝丙，辛日得官，以丙戊同禄于巳，即以引汲之意。

要干头无木火，方成其格，盖有火则无待于朝，有木财触戊之怒，而不为我朝。

如戊辰、辛酉、戊子，张知县命是也。

运喜土金水，木运平平，火则忌矣。

徐注：六辛月戊子时，四柱不见官煞，为六阴朝阳格，以子动巳、巳动丙火官星为用，其说迂曲。

何以仅六辛朝阳耶？且六辛之中，辛巳未亦不朝也。

戊辰一造，见《神峰通考》，为古张知县命。

以八字而论，土金乘旺，用子泄其秀气，与从旺之理相同，喜土金水运，忌木火。

参观一方秀气也。

原文：有合禄成格者，命无官星，借干支以合之。

戊日庚申，以庚合乙，因其主而得其偶。

如

癸日庚申，以申合巳，因其主而得其朋，如己酉、癸未、癸未、庚申，赵丞相命是也。

运亦忌填实，不利官煞，理会不宜以火克金，使彼受制而不能合，余则吉矣。

徐注：禄者，官星也，庚合乙，以乙为戊土为官；申合巳，以巳中戊土为癸水之官。

以六戊日，庚申时，四柱无官印为合格。

按蜀王己未一造，土强身旺，庚申食神泄秀为用，官煞为犯其旺神，火更伤食神秀气。

书云，“庚申时逢戊日，食神旺之方，岁月犯甲丙卯寅，此乃遇而不遇”，于理正合。

赵丞相己酉一造，癸水身弱，当以煞印相生为用，有明煞透干，何用暗合官星？此造与戚杨知府造相类，皆宜顺其气势取用。

见论用神专旺节。

原文：有弃命保财者，四柱皆财而身无气，舍而从之，格成大贵。

若透印则身赖印生而不从，有官煞则亦无从财兼从煞之理，其格不成。

如

运喜伤食财乡，不宜身旺。

有弃命从煞者，四柱皆煞，而日主无根，舍而从之，格成大贵。

若有伤食，则煞受制而不从，有印则印以化煞而不从。

如

运喜财官，不宜身旺，食伤则尤忌矣。

徐注：从财从煞，其理一也。

气势偏旺，日主无根，不得不从其旺势也。

从财格而有印，须看印是否通根，如印无根，不碍相从。

王十万造，丙火无根，乙木亦无根，即其例也。

四柱财多而见煞，则以从煞论。

从财格行运最忌比劫，倘四柱原有食伤，则能化比劫而生财，否则，不免破格也，见官煞为泄财之气而不美。

从煞格喜行财生煞之运，印则泄煞之气为不美，比劫非宜，而食伤制煞为最忌。

总之，从格最忌逆其旺势也。

原文：有井栏成格者，庚金生三七月，方用此格。

以申子辰冲寅午戌，财官印绶，合而冲之，若透丙丁，有巳午，以现有财官，而无待于冲，乃非井拦之格矣。

如

运喜财，不利填实，余亦吉也。

徐注：井栏叉格，取庚子、庚申、庚辰三日，要申子辰全。

《喜忌篇》云。

“庚日全逢润下，忌壬癸巳午之方；时遇子申，其福减半”，其实即金水伤官也。

年上戊土无根，故以伤官为用，特气势纯粹耳。

最喜行东方财地，次者北方亦美。

最忌官印，官煞克身，印绶制食，皆逆其旺势，所谓巳午之方也。

时遇子，遁干为丙子，露官星，遇申为归禄，故云其福减半。

原文：有刑合成格者，癸日甲寅时，寅刑巳而得财官，格与合禄相似，但合禄则喜以合之，而刑合则硬以致之也。

命有庚申，则木被冲克而不能刑；有戊己字，则现透官煞而无待于刑，非此格矣。

如

运忌填实，不利金乡，余则吉矣。

徐注：刑合格取癸亥、癸卯、癸酉三日见甲寅时。

《喜忌篇》云“六癸日时逢寅位，岁月怕戊己二方”，盖四柱须无官煞也。

此格与飞天禄马、合禄、井拦叉皆从伤官格中分出，因原局无财官，乃用倒冲刑合之名词，以圆其耳。

如上造乃《滴天髓》之顺局从儿格。

从儿者，从食伤也，以见财为美，大忌金乡，克制食伤也。

官亦忌，即所谓填实，乃泄财之气则损日元也。

皆因不明其理，故曲为之说耳。

原文：有遥合成格者，巳与丑会，本同一局，丑多则会巳而辛丑处官，亦合禄之意也。

如

若命是有子字，则丑与子合而不遥，有丙丁戊己，则辛癸之官煞已透，而无待于遥，另有取用，非此格矣。

至于甲子遥已，转辗求俣，似觉无情，此格可废，因罗御史命，聊复存之。

为

徐注：遥合有二，丑遥巳格、子遥巳格是也。

丑遥巳格，以辛丑癸丑二日，用丑多为主，以丑中辛癸，遥合巳中丙火。

戊土为官星，局中喜有申酉二字，合住巳字，忌有子字绊住丑字及巳字填实。

然如章统制辛丑一造，寅中木火财官可用，何待于遥？古歌云，“辛日癸日多逢丑，名为遥巳合官星，莫言不喜官星旺，谁信官来大有成”，则喜见财官明矣。

子遥巳格，取甲子日甲子时，以子中癸水遥合巳中戊土，戊土动丙火，丙火合辛金，为甲木官星，转辗求合，更无理由。

罗御史甲申一造，月令杂气偏财可用，何须曲为之说？实无理取闹耳。

原文：若夫拱禄、拱贵、趋乾、归禄、夹戌、鼠贵、骑龙、日贵、日德、富禄、魁罡、金神、时墓、两干不杂、干支一气、五行俱足之类，一切无理之格，既置勿取。

即古人格内，亦有成式，总之意为牵就，硬填入格，百无一是，徒误后学而已。

乃若天地双飞，虽富贵亦有自有格，不全赖此。

而亦能增重基格，即用神不甚有用，偶有依以为用，亦成美格。

然而有用神不吉，即以为凶，不可执也。

徐注：此类格局，不过四柱清纯，用神而吉，格外增美，如是而已，非可依以为用也。

参观杂格一览。

原文：其于伤官伤尽，谓是伤尽，不宜一见官，必尽力以伤之，使之无地容身，现行伤运，便能富贵，不知官有何罪，而恶之如此？况见官而伤，则以官非美物，而伤以制之，又何伤官之谓凶神，而见官之为祸百端乎？予用是术以历试，但有贫贱，并无富贵，未轻

信也，近亦见有大贵者，不知何故。

然要之极贱者多，不得不观其人物以衡之。

徐注：用伤官之忌见官星，亦犹用官之忌伤，用印之忌财，用财之忌劫也。

何格无喜忌，岂独伤官？况官星有喜见不喜见之别乎？至于格局之不可解者甚多。

我人学识不足，未穷奥妙，知之为知之，不知为不知，正不必曲为讳饰也。

