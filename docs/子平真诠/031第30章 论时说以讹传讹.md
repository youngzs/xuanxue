《子平真诠评注》第30章 论时说以讹传讹

原文：八字本有定理，理之不明，遂生异端，妄言妄听，牢不可破。

如论干支，则不知阴阳之理，而以俗书体象歌诀为确论；论格局，则不知专寻月令，而以拘泥外格为活变；论生克，则不察喜忌，而以伤旺扶弱为定法；论行运，则不问同中有导，而以干支相类为一例。

徐注：八字定理者，五行生克制化之正理也。

不虚心研究，而先入为主，一知半解，自作聪明，皆所以致讹。

俗书体象，如破面悬针格，以甲辛二字为悬针，巳酉二字相合乃配字，为破面也。

命理非测字，其芒谬可见一班。

拘泥外格，如不重用神，而以星辰纳音取格局之类，不察喜忌及不问同中有异者，所见未手，而自以为是也。

原文：究其缘由，一则书中用字轻重，不知其意，而谬生偏见；一则以鹆书无知妄作，误会其说，而深入迷途；一则论命取运，偶然湊合，而遂以己见为不易，一则以古人命式，亦有误收，即收之不误，又以己意入外格，尤为害人不浅。

徐注：古人命书，喜用韵语，限于字数平仄，词不达意，易起误会，而俗书无知妄作，亦间有之。

如五星以年为主，用星辰纳音起格局，而子平以日为主，亦用星辰纳音以自眩博览，自欺欺人，此一类也。

古人命式，误收甚多，如《神峰通考》，即常见之；亦有并非误收，特借以说明一节，而后人误会为格局者亦有之。

古来命书之中，如《三命》、《通考》、《子平》、《渊海》，收罗虽广，杂而不精，编次亦少条理，仅能供参考之用。

《穷通宝鉴》精矣，而只谈经验，不说原理；《神峰通考》，不免偏执。

欲求一完善之书，殊不易得也。

原文：如

如

徐注：常见妄人自作聪明，八字入手而不能解，即谓时辰错误，擅为改易，不知一时之差，喜用运途，截然不同，反使他人无从索解。

今阅此节，始知该类妄人，自古之矣。

如壬申一造，甲戌藏火调候，至为明显。

若易为乙亥时，旺财生煞，而煞无制，水寒土冻，木不发荣，以为合于时上一位贵格，岂不可嗤？己未一造，食神生财，亦极明显，明见之食财，有何不美，而必用暗合之官星，合禄谓合官也？此种见解，皆自作聪明所为，非可理喻者。

原文：人苟中无定见，察理不精，睹此谬论，岂能无惑？何况近日贵格不可解者，亦往往有之乎？岂知行术之人，必以贵命为指归，或将风闻为实据，或探其生日，而即以己意加之生时，谬造贵格，其人之八字，时多未确，即彼本身，亦不自知。

若看命者不究其本，而徒以彼既富贵迁就其说以相从，无惑乎终身无解日矣！

徐注：贵格不可解者常有之，我人研究学理，知之为知之，不知为不知，正不妨留待研究，不必强作解人也。

