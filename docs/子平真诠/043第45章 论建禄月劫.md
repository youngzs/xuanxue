《子平真诠评注》第45章 论建禄月劫

原文：建禄者，月建逢禄堂也，禄即是劫。

或以禄堂透出，即可依以用者，非也。

故建禄与月劫，可同一格，不必加分，皆以透干支，别取财官煞食为用。

徐注：月令逢禄为建禄，日支坐禄为专禄，时支逢禄为归禄。

月劫者月令逢劫也，阳干为刃，阴干为劫。

建禄月劫，皆无取以为用之法，另取财官煞食用神，则与财官煞食看法无二。

故以用神分类者，无另立之必要也。

原文：禄格用官，干头透出为奇，又要财印相随，不可孤官无辅。

有用官而印护者，如

有用官而财助者，如

徐注：财印相随，非并用财印（详论官篇）。

用官而印护者，以印制伤也，如金丞相造，戊土官星，通根于戌，好在戊癸合而不化，以酉金护官为用也。

用官而财助者，以财生官也，如知府造，年支酉金，隔离太远，巳邀酉而近之，生助官星，丁壬亦喜其合而不化，则格局清也。

原文：有官而兼带财印者，所谓身强值三奇，尤为贵气。

三奇者，财官印也，只要以官隔之，使财印两不相伤，其格便大，如

徐注：三奇之说，各家不同。

以财官印为三奇，亦命家之一说也。

然干透必须支藏，天覆地载，方为全美。

如此造丁火通根于午，庚通根于巳，支藏干透，方为有根。

财印隔离，各处其用，而不相碍，宜乎为贵格也。

原文：禄劫用财，须带食伤，盖月令为劫而以财作用，二物相克，必以伤食化之，始可转劫生财，如

徐注：月令禄劫而用财者，必有伤食为枢纽，与阳刃格相同。

张都统造木不通支，喜得水木土互相卫护，可以培植甲木之根。

运行戊寅、己卯、为最美也。

原文：至于化劫为财，与化劫为生，尤为秀气。

如

如高尚书命，

徐注：己未一造，四柱之中五重土，木嫌泄气太重，巳丑拱合辛金，建禄化财，日元更弱，所以运行丙寅丁卯印劫之地为贵。

高尚书造，月时两禄，年透比肩，日元不弱，子中化劫为生，逆行水木火地均美。

两造皆清纯之极，宜为贵格。

原文：禄劫用煞，必须制伏，如娄参政命，

徐注：禄劫用煞，与普通用煞相同，身旺煞强，以食神制煞为用。

丁壬一合，干头取清，尤妙者巳中丙火伏藏，财不党煞，而有调和气候之用。

水暖木得滋长，土亦不冻，为吉神暗藏也。

原文：至用煞而又逢财，本为不美，然能去煞存财，又成贵格。

徐注：合财合煞，同为格局取清之用。

月劫用财，必藉伤食之化，已见前节。

袁内阁造，午中财官同得禄，似为合煞留官，以财生官为用神，非专以财为用，亦非专以合煞取贵也。

原文：其禄劫之格，无财官而用伤食，泄其太过，亦为秀气。

唯春木秋金，用之则贵，盖木逢火则明，金生水则灵。

如张状元命，

徐注：张造两干不杂，木火通明，为食神格。

更喜佩印，调停中和，运宜财地。

癸卯一造，庚日申子辰全，为金水伤官中之井栏叉格。

年支卯木，泄水旺气，运喜东方财地，所谓庚日全逢润下，忌壬癸巳午之方是也。

伤官格中，以金水相涵、木火通明、水木菁华，为最秀而贵。

若火土、土金，不免偏燥，更须调停中和，方得完美也。

原文：更有禄劫而官煞竞出，必取清方为贵格。

如一平章命，

徐注：官煞竞出，以取清为贵，合与制，皆取清之法也。

然辛丑一造，乙庚相合，庚金未曾合去。

辛亥一造，庚金通根于申，克而不净。

官煞并见者，作为煞看，一以印化煞为用，一以食制煞为用也。

如

盖合制为求其去，合而不去，依然不清。

且官煞混杂而四柱配置合宜，即无合制，亦可富贵。

如

原文：倘或两官竞出，亦须制伏，所谓争正官不可无伤也。

徐注：官多便作煞论，煞轻便作官看。

如一造，

虽不贵而富，可见非定须制伏也。

原文：若夫用官而孤官无辅，格局更小，难于取贵，若透伤食便不破格。

然亦有官伤并透而贵者，何也？如

徐注：王总兵造，乙庚相合，化伤为印，格局取清；己土卑湿，不足以止水，喜其通根于戌，火土厚重，足固提防。

运行官印之地，为足贵也。

原文：用财而不透伤食，便难于发端，然干头透一位而不杂，地支根多，亦可取富，但不贵耳。

徐注：禄劫用财与阳刃相同必以食伤为枢纽，但格局清而运相助，亦有定富贵者。

如

此前清某观察造，科甲出身者也。

原文：用官煞重而无制伏，运行制伏，亦可发财，但不可官煞太重，致令身危也。

徐注：官煞重而无食伤制伏，必须有印方可，否则，身轻煞重，再行食伤之运，克泄交加，必危及身命。

如一造，

早处比劫，困苦不堪；中年庚申辛酉，为食伤制伏之乡，发财数十万；晚年行财地，破印助煞，复一败涂地。

此我乡一富翁之造也。

