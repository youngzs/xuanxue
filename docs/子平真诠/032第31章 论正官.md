《子平真诠评注》第31章 论正官

原文：官以克身，虽与七煞有别，终受彼制，何以切忌刑冲破害，尊之若是乎？岂知人生天地间，必无矫焉自尊之理，虽贵极天子，亦有天祖临之。

正官者分所当尊，如在国有君，在家有亲，刑冲破害，以下犯上，乌乎可乎？

徐注：官之与煞，同为克身制我之物，而有阴阳配合之不同，故其用大同而小异。

如身强官轻，宜用财生官，身弱官重，宜用印化官，此官煞所同也。

日主与官煞旺弱相等，名为两停，在煞宜用食伤制之，而官不宜制，仍须用财生之，有食伤者更须以印护之。

盖官与日主，为阴阳配合有情，日主原不畏其克，若见食伤，既伤官星，又泄日元，为不可耳。

至于刑冲破害，成格皆忌，不仅官星为然也。

原文：以刑冲破害为忌，则以生之护之为喜矣。

存其喜而去其忌则贵，而贵之中又有高低者，何也？以财印并透者论之，两不相碍，其贵也大。

如薛相公命，

若

徐注：存喜去忌，即《神峰》病药之说，诚不易之论也。

贵之高低，全在八字配合之清浊纯杂。

如薛造官印相生，财旺而不破印，官星秉令，真神得用，宜其贵也。

然亦有小病，寅申巳三刑，不免刑伤贵气，运至乙亥四冲，未必无风浪。

其八字之清纯，更运行西北官印之地，宜为大贵之征。

杂气正官一造，未为木库，官星不秉令，丁壬一合，财印两失，巳申一合，官星被伤。

气势不流通，其为孤官无辅，固显而易见者也（巳申乙庚之合）。

原文：若财印不以两用，则单用印不若单用财，以印能护官，亦能泄官，而财生官也。

若化官为印而透财，则又为甚秀，大贵之格也。

如金状元命，

徐注：印为生我，受人之庇；财为我克，管辖他人。

用印者必身弱，用财者必身旺。

身旺任事，自较受庇于人为显赫，若身弱，则转不如受庇之为安逸矣。

金造亥卯未三合，官化为印，水盛火塞，用财损印，用《滴天髓》君赖臣生之理也。

似非并用财印，亦非官用财生，列入正官，似非其类。

原文：然而遇伤在于佩印，混煞贵乎取清。

如宣参国命，

李参政命，

徐注：遇伤佩印，混煞取清，自是不易之论。

但如宣造，支全木局，官化为伤，伤旺泄气，用印制伤为用；己官之气，尽泄于金，岂能以其为官星而另眼相看？即全局关键，亦在印而不在官也，李造酉为庚金旺地，乙庚之合，缓其相克之势，所谓“甲以乙妹妻庚，凶为吉兆”是也。

甲木通根，子辰相合，财化为印，以印化煞，用亦在印，特官有财之生、印之化，气势流转，格局因合而清，此即所谓取清也。

原文：至于官格透伤用印者，又忌见财，以财能去印，未能生官，而适以护伤故也。

然亦有逢财而反大贵者，如范太傅命，

此正造化之妙，变幻无穷，焉得不贵？

徐注：此节所论甚妙。

范造丁壬之合，逢寅月寅时，才印化为官星，格因合而转清；丙火自寅透出，得禄得生，初春木旺土虚，真神得用。

官清印正，而又同宫并旺，大贵奚疑？巳丑之合非真，三合会局，以四正（子午卯酉）为重心，无酉而隔寅，寅又为金之绝地，岂能伤害官星乎？盖巳为火土之禄地，非复金之生地也。

至若地支刑冲，会合可解，已见前篇，不必再述，而以后诸格，亦不谈及矣。

