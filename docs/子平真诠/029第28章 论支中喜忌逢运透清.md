《子平真诠评注》第28章 论支中喜忌逢运透清

原文：支中喜忌，固与干有别矣，而运逢透清，则静而待用者，正得其用，而喜忌之验，于此乃见。

何谓透清？如甲用酉官，逢辰未即为财，而运透戊，逢午未即为伤，而运透丁之类是也。

徐注：原局支中所藏之神不一，为喜为忌，静而待用，逢运引出，其用方显。

如上列康有为造，原局午中丁己俱藏，运逢己字，则己土引出得用，官煞制刃之力显矣。

若命与运二支会局，亦作清论。

如甲用酉官，本命有午，而运逢寅戌之类。

然在年则重，在日次之，至于时生于午，而运逢寅戌会局，则缓而不急矣。

虽格之成败高低，八字已有定论，与命中原有者不同，而此五年中，亦能炒其祸福。

若月令之物，而运中透清，则与命中原有者，不甚相悬，即前篇所谓行运成格变格是也。

命与运二支会局者，如上康造，未为火土运，会卯而成木局，化伤破格。

此为取运之法，随处有之。

如：

丙午 乙巳 甲辰 癸卯 壬寅

此为敝戚姚君造。

火旺遇金而有食神生之，富格也。

火旺金衰，至巳运，巳酉丑三合会齐，最为活动得意，余均困守。

卯运会未，忌神透清发动，不禄。

运中透清或会合，与原有者不甚相远，特仅此五年耳，过此则依然如故。

至于在年或在日时，未可拘执。

总之，喜忌清则吉凶之验显，若为闲杂之神，则关系亦轻耳。

原文：故凡一八字到手，必须逐干逐支，上下统看。

支为干之生地，干为支之发用。

如命中有一甲字，则统观四支，有寅亥卯未等字否，有一字，皆甲木之根也。

有一亥字，则统观四支，有壬甲二字否。

有壬，则亥为壬禄，以壬水用；用甲，则亥为甲长生，以甲木用；用壬甲俱全，则一以禄为根，一以长生为根，二者并用。

取运亦用此术，将本命八字，逐干支配之而已。

徐注：“支为干之生地，干为支之发用”二语，实为看命之要旨，并透兼用之说，似未尽合。

地支之中，虽所藏多神，然亦有次序可循。

如寅中藏甲丙戊三神，甲，当旺之气也；丙，方生之气也；戊，寄生之气也，次序先甲次丙次戊，显然可见。

又如辰中藏戊乙癸三神，戊，土之本气也；乙木，春之余也；癸，水之墓也。

先戊次乙次癸，次序亦显然可见。

如：

辛卯 壬辰 癸巳 甲午 乙未

寅中甲丙戊并透，然地支全寅，甲木当旺，当以从财为用。

若地支寅午会局，则以丙火为用矣。

乙卯 丙辰 丁巳 戊午 己未 庚申

此浙东施再邨命造。

寅中甲丙戊齐透，而支逢寅午戌三合会局，以丙火从财为用。

所谓并用，乃一为用，一为相耳，未可误会。

亦有虽透而不用者，如彭玉麟造，戊生丑月，辛癸并透，而用丙火；伍朝枢造，壬生午月，丁己并透，而用酉印（详见成中有败篇及配气候得失篇）。

可知取用之法，必须体察全局，配合日元之需要，未可呆执也。

