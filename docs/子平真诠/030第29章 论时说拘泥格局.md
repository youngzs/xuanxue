《子平真诠评注》第29章 论时说拘泥格局

原文：八字用神专凭月令，月无用神，徐寻格局。

月令，本也；外格，末也。

今人不知轻重，拘泥格局，执假失真。

徐注：凡看命造，须将八个字逐干逐支配合，打成一片，而抉其枢纽所在，不能放过一字。

月令为当旺之气，旺衰进退，须由此而定（详用神节）。

即月令无用而取外格，亦必有一篇议论，合于五行正理，方有可取，否则，支离附会，未可尽信。

今人一知半解，又不细心研究，见一二字之相同，即谓合于某格，是不特无主宰，并相沿之格局，亦未曾看明白，至为可嗤。

因其不明原理，故拘泥执着而不知其非也。

原文：故戊生甲寅之月，时上庚甲，不以为明煞有制，而以为专食之格，逢甲减福。

徐注：《喜忌篇》云：“庚申时逢戊日，名食神专旺之方，岁月犯甲丙卯寅，此乃遇而不遇。”

夫时上食神专禄亦多矣，何以必取戊日庚申时？则以庚申暗合乙卯，为戊土之官星也。

暗合取用，是否可信姑置不论，《三命通会》明言：“月令若值财官，当以财官论”。

财官即用神，月令有用，从月令取也。

又云“戊午、戊寅，难作此格”，可见不仅月令，四柱有扶抑，即当别取也。

原文：丙生子月，时逢巳禄，不以为正官之格，归禄帮身，而以为日禄归时，逢官破局。

徐注：《喜忌篇》云：“日禄归时没官星，号曰青云得路。”

夫时逢日禄帮身为用，如：

壬戌 辛酉 庚申 己未 戊午 丁巳

盐业总商王绶珊君命造。

癸丑 甲寅 乙卯 丙辰 丁巳 戊午

小日报主人黄光益君命造。

此两造皆日禄归时也。

王君月令正财太旺，归禄帮身，运至比劫而致富，所谓“四柱没官星，青云得路”也。

黄君官煞太旺，恃巳禄为日元之根，尚须通关用印，运至印地最美。

比劫帮身敌煞虽为美运，巳落二乘归禄，以见官为破格者，正以身煞相敌，故以不见为美也。

如：

乙丑 甲子 癸亥 壬戌 辛酉 庚申

为先叔某命造。

伤官生财为用，虽受遗荫，富而不贵，且无子。

癸丑 甲寅 乙卯 丙辰 丁巳 戊午

此则月令官星被伤，子丑合住官星，为族弟某之造。

可见日禄归时，不过帮身，不可以没官星，便作贵论。

若月令官星清，身旺用财生官，何尝非贵格乎？

原文：辛日透丙，时遇戊子，不以为辛日得官逢印，而以为朝阳之格，因丙无成。

徐注：《喜忌篇》云：“六辛日时逢戊子，嫌午位运喜酉方。”

以戊丙同禄于巳，戊为辛印，牵动丙来辛之官星也。

如：

丙辰 丁巳 戊午 己未 庚申 辛酉

此沪上名人朱葆三命造，相传为朝阳格也。

其说支离，姑置勿论，即以朝阳格言，《三命通会》明言生甲寅乙卯月，只以财论，是以财为用也。

又云生四季月以印论，丙午丙寅丙戌月以财官论，是仍以月令为重，四柱扶抑为也。

原文：财逢时煞，不以为生煞攻身，而以为时上偏官。

徐注：财逢时煞者，月令财而时逢煞也。

《喜忌篇》云：“若乃时逢七煞，见之未必为凶，月制干强，其煞反为权印。”

原文甚明，干强者，身强也。

七煞本为克身之物，然日元强，七煞有制，反为权印。

不仅时上如是，凡用煞皆然也。

若以时上偏官，不问日元强弱，不问制化之有无，即以为合于一位贵格，则大谬矣。

原文：癸生巳月，时遇甲寅，不以为暗官受破，而以为刑合成格。

徐注：《喜忌篇》云：“六癸日时逢寅位，岁月怕戊己二方”，即指刑合格而言。

格局之中，刑合、遥巳、遥丑等格，最不可信，较之暗冲之说，尤为支离。

巳遇申为刑合，巳见寅则刑而不合也。

总之不有其原理，虽书有此格，亦不知其用法。

譬如医家诊病，不知病理，而抄服旧方，宁有对症之理？虽知旧有此格，存而不论可也。

原文：癸生冬月，酉日亥时，透戊坐戌，不以为月劫建禄，用官通根，而以为拱戌之格，填实不利。

辛日坐丑，寅年，亥月，卯时，不以为正财之格，而以为填实拱贵。

徐注：拱禄夹贵，四柱不明见禄贵，而地支整齐，亦足以增旺助用。

如袁项城命造是也（见星辰无关格局篇）。

究之八字本佳，喜用清纯，锦上添花，益增其美，若八字平常，虽有拱夹，何所用之？禄贵不可以为用，况虚而不实之拱夹乎？填实亦未破格，如袁项城造，初运壬申，非填实贵人乎？庚午运非填实丁禄乎？足见当以用神喜忌为主，不可执枝叶而弃根本也。

至于夹官拱库，究以何意义而取，殊不可解。

原文：乙逢寅月，时遇丙子，不以为木火通明，而以为格成鼠贵。

徐注：《喜忌篇》云：“阴木独遇子时，为六乙鼠贵之地。

”以产乙起例为丙子时，丙之禄在巳，巳合申，为乙木官星；子又会申，为三合贵会也。

又《神峰》云：“子中癸水合戊为乙财”，戊禄在巳，巳合申，为乙官星，其说更为支离。

总之此种格局，不可尽信，存而不论可也。

如此谬论，百无一是，此皆由不知命理，妄为评断。

