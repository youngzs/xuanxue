《奇门遁甲元灵经》卷十

占婚姻

凡占婚姻，以乙为女，以庚为夫。如二家落宫相生合，说之则成；相刑克，则不成矣。又以顶盘六合为媒人。六合宫生乙宫，向女家；生庚宫，向男家。庚宫克乙宫，女家畏而不嫁；乙宫克庚宫，男家嫌而不娶；乙宫带击刑，主女性凶恶者；生合，主女性温良。庚宫带凶神，主夫性暴烈；带生合，主夫性温良。

又法占婚姻

如男家问婚姻，此时即以地盘诸星为男家。逢门生宫，或上干生下干合吉格，而干支日时逢生合，其婚必成。若门克宫，或上干克下干，或门迫相冲，必不能成。又如比和相，善言之即成。凡九星、六仪、三奇、八门在旺禄之时，主富贵之家；若衰墓逢生为渐发之家；旺而受克为时退之家。若论女相貌、人品，以八门、九星、地将推之。若逢生主人品清奇；逢克为不正或醮妇残婚之类。若女家问就以女为主，照前法反而推之。

占招赘

看合星，专以乙庚论之。如女求夫，谓之坐山招夫，当用天盘六庚宫来生地盘六乙宫。庚上得吉星，主夫性温良；得凶星主欺骗财物，或心性*险。如男求女，谓之到踏门，宜地盘六乙宫生天盘六庚宫，亦主成。

