《奇门遁甲元灵经》卷十一

占胎孕

以坤宫为孕母，以宫上所得之门为胎，坤宫之天盘为产室。如天盘克门，子不存；坤宫克门，胎不安；门克坤宫，孕母长病；天盘克地盘，孕母不安。门属阳，男胎；属阴女胎。逢伏吟，子恋母腹，胎虽稳而难生。见白虎为血光神，其产应速。如伤杜门到宫，为入墓，必是死胎。或天盘为门宫二者之墓，不吉；为坤宫之墓，不利母；为门之墓，不利子。若有三奇，必得好子。

占生产

此时以宫奇仪为母，以天盘奇仪入门为子。天盘地干支临旺禄之宫，逢生者，子母全安。若上干及门克地盘奇仪，虑其子母有所亏。若地盘奇仪在得令之宫，虽则受克，亦且无害。如母克子，其产容易；子克母，产难。若子母无气而又受伤者，则子母难全。若子母比和，易产平安。若合吉格，产子极贵寿长；合凶格，寿夭难养。要知何日将产，即看相冲生旺日时决之。阳星多产男，阴星众生女；阴阳相并而当双生。

天下生人，同此一时，贵*不同，详此时吉格、奇门在方向，宜对吉凶之格，则生此子贵*可知，或再加父年庚多少，共算当生日时，遁演奇门，则知富贵修短矣。

