酉月丁日庚子时

丁日酉月，衰絶之火，不离乎甲丙为助，时逢庚子，庚金财星得旺，子水见金则罗而致之，而金亦情恋于水，金水威胁日元太过，财旺须有刦以收之，官旺宜见印以化之，官旺宜见印以化之，故欲去其病，非木火重见不为功。

酉月丁日辛丑时

酉丑半会金局，辛金又透时干，锐锐秋金，生旺极矣，日元丁火孤立，被旺金包围，其为财多身弱明矣，须有重重丙丁之神，得地通根，遂成剑戟之功，此係一神一用之法，财旺固别无他用也。

酉月丁日壬寅时

丁日而时支寅位，印刦同宫，月提酉财，藏而气真，时干壬水正官，旣来就我，又来生印，不问其就我乎，生印乎，要皆官清印正之命，用神在时支之寅，金财忌见，土能生金，亦弗喜。

酉月丁日癸卯时

月时卯酉一冲，印根被伤，日元丁火，以印伤而少援助之神，时干癸水七杀，木不受水之气，反得月酉之生，转成杀重身轻，自喜有甲寅丙午等字，以充实身主。

酉月丁日甲辰时

辰酉六合之说，卽土来生金之谓，时干甲印，以坐下辰土馀气，足以助身之旺，惟身根浅微，须有刼比为助，其身自强，水宜少见，多则有损丁光，金来全劈甲之功，格局更为美矣。

酉月丁日乙巳时

日元丁火，临官于巳，时干乙木，又得生身之功，印刧两见，身主可谓朗健矣，不知巳酉半会，化刧为财，此係无情之会，而日元则旺转为衰，再见金水，则木印火比，万不可少。

酉月丁日丙午时

丁日午诗，归禄成格，时丙高透，火力乃强，月提酉金，虽在司令之候，以干支皆火，金财鎔化，财弱须有土以生之，不惟生助金财，抑可通火金之气。

酉月丁日丁未时

天干两比，悉聚于时支未土，未中乙印，又来生助日元，月提酉金为财，以有迭火所制，金气不免有损，柱中火旺金衰，喜有透干之金财为助，更喜辰丑之土以补苴其财，如见壬癸杂出，当弃财而用官杀。

酉月丁日戊申时

申酉气秉西方，财星党众而旺，时干戊土，辗转又来生金，而日元丁火虚立，何能任此旺财，金旺独喜刧比，戊透又喜甲疏，如本身无印劫为助，顺其金土之气，格成从财可也。

酉月丁日己酉时

月时两酉，财星得时秉令，时干一己，食神气恋于财，而日元丁火，旣无帮身之比刼，又无生火之木印，身主衰弱极矣，秋丁气弱无烟，故喜甲丙两神，祇须得地通根，不必定要透干，祇要衰而不穷，不必旺同于丙，此阴火独具之性质也，今旣丁火全无根气，如再来庚申酉等字，可以从财。

酉月丁日庚戌时

日元丁火，生于金旺之酉月，秋丁气势熄灭，纵刼印重来，本身亦难望健旺，今以金财独旺，有甲高透，借庚劈甲引丁，方成印之妙用，而有起死回生之功。

酉月丁日辛亥时

辛金通根于酉，见亥转生于水，可谓金水双清，财官两旺，日元丁火少见比刼之助，全恃亥中甲印之生，总以带水湿木，兼之未透天干，印力至为微弱，宜再见甲以补之，更不可无重火以扶之。

