酉月壬日庚子时

壬日庚透，酉月子时，壬旺于子，庚旺于酉，金清水白，生旺非凡，理喜火土官，或木火伤食生财，不可再有金水，否则金多水浊，身旺无依，鳏寡孤独之命。

酉月壬日辛丑时

壬水生于酉月，金旺水相，时遇辛丑，辛禄居酉，正印通根，酉丑会局，生气太过，以土金为病，以木火为药，然阳火之丙，与辛五合，而受牵掣，不如丁火出干，辅之以木，或坐于午，乃大富之命矣。

酉月壬日壬寅时

酉月金旺，壬水承母气而生，不为身弱，时又透壬，两水滙合交流，颇具太过之象，时临寅木，以泄其水，然因秋木气衰，不足以吸收大水，除非寅中甲丙戊三者，得透其一为妙，但丙为两壬夹攻，故还须支有午戌助之。

酉月壬日癸卯时

壬日生于酉提，甚为有气，又有癸刧帮扶，日元强甚，时落于卯，虽可泄水，但以卯酉之冲，枯木难以吸水，是应年月乙木出干，支坐亥未，以木为用，但若不逢火运，仍是孤寒。

酉月壬日甲辰时

壬水生于酉月金令，辰酉再合，生气十足，甲木食神，固为秀气，奈何失时，必须寅亥在支，杂以一点丙丁，始可骏发，庚申阳金，乃大忌之神。

酉月壬日乙巳时

酉月壬水，生旺之象，时逢乙巳，伤官生财，惟巳为金之长生，巳酉再会生气之局，乙木此时，又在絶地，遂使木火等于虚设，若不透丙火，见卯木，定是庸流，丙卯两者见一，纵得志，亦非絶顶伟大。

酉月壬日丙午时

壬生酉月，金水相通，时逢丙午，偏财乘旺，乃财命有气，安富尊荣之造，不可见土，以其晦火尅水，最好金木并透干头，或干支金木交差，始是石崇王顗一流人物。

酉月壬日丁未时

仲秋酉月，金旺而木气休囚，卽使壬日丁时，断不能丁壬化木，生旺之壬，有丁未一财一官，合诸酉金正印，成为三宝相生，纯正之象，为庸庸多厚福之命，如年月再见一位己土，亦无碍，最怕戊土，至于金木两者，原亦弗忌，惟不可太多耳。

酉月壬日戊申时

八月酉建之壬，正值秋汎之时，益以长生之申时，氾滥之势已具，则时上戊土，以为隄防，原属必要，所谓身强杀浅，假杀为权者也，纵无伤食之木，亦不虑其七杀无制。如有木，必须有火扶杀。

酉月壬日己酉时

月时二酉，以生壬水，金水多而势盛，区区一点己土，焉能为中流砥柱，必须支有午未，干见丙丁，方可以财辅官，若无火，阴土反为激流所衝，毫无用处，必致桀骜不驯，犯法戕官，为社会之蟊矣。

酉月壬日庚戌时

壬日而生酉月庚时，不啻经三峡，奔流急湍，喜得戌时火库以障之，土力尚嫌不厚，须火土两透，支坐寅午，方是权利过人之命，金水不必再见，木则乙不如甲之有用，然见木必须火方妙。

酉月壬日辛亥时

酉月壬日，时逢辛亥，亥为壬禄，酉为辛禄，金水虽则相涵，不免生旺太过，喜得亥中藏甲，但敎出干，再无正印枭神之金，以戕其木，则此一点秀气可用，必成显宦，至少为科学权威，有火土而若少，反嫌糅杂。

