酉月甲日甲子时

甲诞酉月，居于胎位，金气秉令，则木势愈弱，喜其月提酉金，转生时支子水，水由金生，木赖水生，日元转弱为旺，惟仲秋气渐寒，喜有丙丁之火以暖木，方有蓬勃气象。

酉月甲日乙丑时

日元甲木，时干乙刧帮身，时丑财星临贵，酉丑半会，财化为官，不无木衰金刚之象，须地支见有寅亥，先固本根，再见一二点火以温之，格局自臻上乘矣。

酉月甲日丙寅时

甲诞酉提，金旺木衰，时落于寅，强转为旺，一丙高透时干，秋木藉以阳和，喜其火金各立门户，不相妨碍，应以月提酉金宫星为重心，一见庚申另列干支，当取伤官制杀。

酉月甲日丁卯时

甲日见卯为刃，酉卯互冲，名为阳刃出鞘，因之甲木势成孤立，补救之法，喜刼比之助，水印之生，方可弱转为强，如比印两缺，迭来土金，可作从杀格论。

酉月甲日戊辰时

甲木坐时支辰土馀气，本身微弱，月提酉金遇辰而合，财随官意，加以戊财透时，金赖土生而益旺，八字官清，自属可喜，惟日元过弱，又为可虑，然则救此弊，以比印为尚焉。

酉月甲日己巳时

甲生酉提，人尽知其为秋木凋零，巳酉会金，食随官意，时干己土，金再得助，土金结党，秋木不胜其尅矣。急须比印同来，儘量加强己身，然后再见火来制金，格局入于中和。

酉月甲日庚午时

八月金气乘旺，木最衰弱，而时干庚杀透露，通根于酉，妙得时支午火制金，遂成秋木火金之大用，惟以日元甲木休囚，不免尅泄交加，理宜再见亥寅以充实之。

酉月甲日辛未时

甲木坐库于未，辛金得禄于酉，身官清润，意畅情舒，官星最喜土财相生，不若旺杀之喜丙丁食伤相制也，惟秋金肃杀，须有一二点水以土金之燥，柱中火多乏水，金其脆矣，为格所不取。

酉月甲日壬申时

甲临酉提，木衰金旺，时落壬申，虽云秋水通源，可以生助衰木，不知申酉皆金生水力强，转使日元甲木，顿呈虚湿之象，须有火以暖之，土以培之，木之生机始畅。

酉月甲日癸酉时

甲木两坐金地，时干之癸生身，金水义结同心，母旺子衰之象，秋月寒气渐增，须有火以暖木，土以制水，在另一方面，尤喜甲乙寅卯以助身，然后气势和而不悖。

酉月甲日甲戌时

甲比帮身，戌遇酉而成西方之气，见水藏支，润木则生，见火透干，煊木则暖，此八月甲木不可或缺之神也，如天干再遇庚金，地支再来申酉，而水印又纯被土制，作从杀论。

酉月甲日乙亥时

木至秋令，其性已凋，时干乙刧帮身，亥又坐下长生，虽曰秋木休囚无气，党多亦可为旺，如干支再见卯未等字，惟喜金以制裁之，金弱切忌火制，金多制反为良。

