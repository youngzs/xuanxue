酉月丙日戊子时

丙火至酉，死地也，日近黄昏，馀光存于江湖，酉子金旺生水，官星之力极强，时干一戊高透，虚露无根，旣不能制水之旺，亦以晦火病，须要通根寅巳午支，本身旣健，乃用官可也。

酉月丙日己丑时

西丑半会金局，己土透干得地，月时土金集中，财旺身弱可知，柱中再见金财透干，而支成方局，可作当令之从财格论，所谓从财者，要本身绝无援助，一见印比，从财格破而仍喜木火帮身。

酉月丙日庚寅时

日元丙火，长生于时支之寅，书云，得三比肩，不如坐一长生，缘寅中印比同旺耳，时干庚金，得旺于月提，财星气通门户，身若较弱，则以财旺为病，身旺仍不妨用财，旣以财星为用，无比刦，无须水之官杀，盖官杀泄财也。

酉月丙日辛卯时

月时卯酉一冲，财印两伤，日元丙火，顿成孤立，且也辛丙一合，明为财来就我，实则牵绊身主，天髓云，局中显奋发之机者，神舒意畅，象内多沉埋之气者，心鬱志灰，欲救卯木，非水而何，欲其身之转旺，更非火助不可。

酉月丙日壬辰时

丙火日元孤立，辰酉六合，壬丙虽属双清，身主气势究轻，秋丙性息体休，木生方有复明之象，火来始得辉煌之光，旣以壬杀势重，木印化之更佳。

酉月丙日癸巳时

日元归禄于巳，而巳酉半会，比化为财，此係无情之会，转使身不任财，时干癸水，根通酉提，其力亦强，唯喜比刼扶身，印绶生身，财官方为我用。

酉月丙日甲午时

丙火坐刃于时，干透甲印生身，日元健朗可知，月提酉金，被午所制，是金不敌火也，柱中喜有壬水高透，杀刃自然双清，如以壬杀为用，戊己大忌杂乱，有一于此，格转浊矣。

酉月丙日乙未时

乙木归库于未，生身有功，未中一点丁火，赖印而势转为旺，月提酉财秉令，兼有未土之生，我身可以任财，如柱中金财多见，反来损伤木印，所谓贪财坏印是也，总要身财两停方佳。

酉月丙日丙申时

申酉皆金，两丙成为截脚，金旺火弱明矣，书云，金旺则有伤火势，又曰，丙临申位，最喜月干透印，是以秋火先要生旺，方可任用财杀，否则金水虽清，抑有何益于我哉。

酉月丙日丁酉时

天干火丁同来，地支两酉分列，有火金相峙，金坚火熄之象，柱中财旺身弱，当先刼比为助，木印须防金制，宜各立门户，两不相碍为佳，如再来迭迭之金，可以舍身而从财矣。

酉月丙日戊戌时

时逢戊戌，食神之气极旺，酉成气归西方，金财之力亦强，日元丙火，虽逢时支戌库，土重晦火，抑而难伸，惟有用木疏之，印来助身，光辉自复，或火比相助亦为功。

酉月丙日己亥时

月提酉金为财，亥中壬水为杀，旺金生水，财泄杀旺，亥甲以有壬水之浸湿，断难生身主之丙。须有透干之甲丙，复见得地之寅巳，始可转弱强。

