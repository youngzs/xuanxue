酉月乙日丙子时

八月金正秉令，乙木衰弱已极，时支子水，赖酉金以生，时干一丙。可以除寒增暖，惟木根虚脱，火亦微弱，尚欠精神，秋木以得根为最要，其次火亦不可少。

酉月乙日丁丑时

乙木日元，临于酉提，时支一丑，财星藏而有根，乃以酉丑半会，财星化为七杀，日元之乙，势成有尅无生之象，须重见此印，始可转甦。

酉月乙日戊寅时

乙木日元，全赖时支寅刼帮身，月酉为杀，时干为财，杀有财助，杀劫愈旺，妙在寅中丙火得生，可以暗制杀之肆逞，金杀不能再见，木火重逢方喜。

酉月乙日己卯时

时卯归禄入格，月提酉冲格破，时干己土财星虚露，不能培木，因之日元乙木，势成孤立，要木比之助，水印之生，故先寻寅亥以补之，如水木两付阙如，更有土金频来，则当顺其势而从杀矣。

酉月乙日庚辰时

乙木馀气于辰，日元根气极微，月提酉金，遇辰而合，时透庚金，遇乙则化，时维八月，化金正值当令，苟有土金再来助其化神，格取化金无疑，如化金不成，仍以制金洩金之水火两神为贵。

酉月乙日辛巳时

巳酉半会金局，时干辛金又来助杀之旺，日元乙木，孤立势成，杀重身轻，救之之法，喜有水印以化之，谓杀印相生，如印伤两缺，再见一派金气者，格成从杀。

酉月乙日壬午时

乙木临酉为尅地，见午为泄地，地支尅泄两见，日元之根枯矣，所喜时干壬水，可以藉印生身，更须有寅卯等字以助之，如徒见水印迭来，又不免母旺子虚矣。

酉月乙日癸未时

时干癸印生，日元不以弱言，月提酉杀虽旺，有癸水化之，未丁暗荿制之，自然不来伤身，妙在土金水木一气呵成，惟以木在秋令，火之食神，愈多见为愈美。

酉月乙日甲申时

天干甲乙，临于酉申之地，金坚木缺之状，秋木气值凋零，焉能受旺金之摧残，喜见丙丁，去此旺金之病，但火金总係尅泄之神，身弱尤须木比水印为先也。

酉月乙日乙酉时

日月时乙酉两见，木坐金地，金坚木缺，须寅亥得根，加强本身之气，惟金木气势未惬，火又不可或缺，有火则两意情通，乏火则怨起恩中，所以木比与火之食伤，诚秋乙唯一之真神也。

酉月乙日丙戌时

乙木日元，诞于八月，其气休囚已极，时逢丙戌，财赖伤生而气足，木赖火暖而气充，月提酉杀虽旺，见火无能为力，喜干支再见甲乙寅亥以助之，木根旣具，丙伤遂可得用矣。

酉月乙日丁亥时

乙木日，亥水时，亥中壬印生身，秋木虽弱，印刼得地而转强，月提酉金七杀，遇亥则金泄于水， 杀又化印，时干丁火，坐下水地，火力嫌微，喜他火以助，取其身旺泄秀。

