亥月甲日甲子时

甲木日元，诞于十月，金休囚而水已进气，时维冬初，寒气益增，用神不离丙丁之火甲临亥提长生，天干比肩帮身，时支又坐子水，寒水助木，非但不能生扶，抑且有冻木之虞，故冬木以水为病，喜丙戊得地，木方萌芽怒发，并有庚丁得气，益觉美不胜矣。

亥月甲日乙丑时

日元甲木，月提见亥长生，时乙劫财帮身，丑藏辛癸，气寒愈厉，甲木几成忘形，诚能火土同来，并有一丙高透，名为寒木向阳，夏木以火为泄，冬木反泄为生，此五行理外之理，不可不知也。

亥月甲日丙寅时

亥生寅禄，印泄于身，时落丙寅，可谓配合有情，兼之寅亥六合，木之根基愈固，独忌金水迭见，损伤时干丙火，有戊制水以存火，仍不失为上格也。

亥月甲日丁卯时

甲日亥提，木因水而根损。时干卯木阳刃，可以增木之强，培木之气。更妙亥卯半会，去水之病，时丁高透，暖木有情，喜再有金制甲，则丁又暖金，气协情和之造，诚难能而可贵者矣。

亥月甲日戊辰时

甲木得亥中印比相生，日元之根气不弱，时值戌辰，财星旺而有馀，土财虽可培木，究嫌土湿木寒，丙丁乃调候之真神，有去寒温木之暖，苟能得地通根，不见水来尅制者，格最佳妙。

亥月甲日己巳时

月亥可以湿木，时巳可以暖木，惜乎巳亥一冲，暖水去其衰火，时干一点己土，去病之力不足，因之土木皆寒，木之生机不发，故喜有丙丁重见，兼获木以生助，则火自旺而木自暖矣。

亥月甲日庚午时

庚金透干，本是甲木良友，惟冬木见之，独恐生水为病，金生水旺，木必病矣，妙有时支午火，木暖得以发荣，藏支不透，力嫌微弱，喜再丙丁透干，火力乃充，金多固喜火制，木寒又何尝不喜火暖耶。

亥月甲日辛未时

甲日亥提，木得长生，水印转生，时支未土，亥未有会拱之情，身主更旺，未中一点丁火，所谓吉神深藏，暖木有气，时干辛金官星清澄，喜有土财相生，格取财旺生官。

亥月甲日壬申时

日元长生于亥，时透壬申，杀印相生，八字金水皆旺，木寒有飘荡之象，决不宜再见金水，以促木之生机，所喜土来制水，火来暖木，始臻完美。

亥月甲日癸酉时

时上干支，金水齐来，日元甲木又坐亥提，金水沆瀣一气，殊觉清澈，惟时届冬令，木之气势愈寒，有如许金水，不无冻木之虞，喜有火之食伤，土之财星，葯投自然病除。

亥月甲日甲戌时

寒木忌水喜土，论命者言之详矣。时逢甲戌，妙在戌为燥土，去水兼乎培木，而戌中一点丁火，煊木自更可爱，惟忌金水迭出，湿土制火，则有情变为无情矣。

亥月甲日乙亥时

三甲一乙，刼比同来，且有亥中两壬之增寒，木虽旺而嫌湿，救之之法。高有高亢之戊土。驱除其寒湿之气，透干之丙火，暖木精神，格成食伤生财，否则徒见一派水印，木虽多奚益哉。

