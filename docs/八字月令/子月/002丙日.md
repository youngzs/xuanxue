子月丙日戊子时

仲冬丙火，一阳潜生，火力势甚微弱，月时两坐子位，有蹑丙火之气，时干戊土，有晦丙火之光，身主孤立无助，宜以木印泄水生火，兼有巳午等字为佳。

子月丙日己丑时

子丑气归北方，兼有丑中辛癸之助，时干己土，几以水旺而成为湿泥，日主丙火，孱弱极矣，一点阳威，泄之殆尽，书云，冬火欲生不欲杀，杀则歇灭，然则，欲其恢复通明之象，非木印重见，或火比得地，不可。

子月丙日庚寅时

丙火长生于寅，寅中印比两生，冬月火势絶灭，有一寅助，气转生旺，月提子水，虽寒，藏支原无大碍，时庚虽能生水，幸坐下寅木絶地，生而不生，如干透壬癸等字，用土制之，格成食伤制杀。

子月丙日辛卯时

丙火日元，诞于寒冬，体絶忘形，月时子卯一刑，似乎卯印不能生身，但滴天髓云，柱神祇以冲为重，刑与穿兮动不动，尚无大碍，可以明矣，时干辛金成冻，且恶其无情合丙，除非化水，否则须多火来心助。

子月丙日壬辰时

子辰半会水局，时干再透壬水，其势已成氾滥，日元丙火，孤立无依，冬火不见印比生扶，如频见水金同来者，可作从杀论，一见木火得地，从格破矣，仍喜生扶。

子月丙日癸巳时

丙火得禄于巳，癸水坐禄于子，身与官，交互得禄，惟此时水当令而火退气，苟有木印以助身之旺，构通水火坎离之气，再见金财生官，则成点睛之画龙矣。

子月丙日甲午时

丙火见午为刃，冬火见刃为美，时干一甲，又来帮身，身主得气，惟月令子水乘旺，见午则冲，旺者冲衰，衰者难存，书云，败地逢冲仔细推，败地，指子午卯酉也，着重仔细两字，今以羊刃被损，日元旺又转弱，仍喜有得地木火以补救之，否则，须有戌未制火，以解子午之冲。

子月丙日乙未时

时逢乙未，印绶归库，未中一点丁火，又来生助丙火，仲冬一阳复生，丙乃弱转为强，祇要印比得地，更不为弱，月提子水，遇未而被伤，未可引以为用，须有金水透干，方取财生官杀。

子月丙日丙申时

天干两丙并列，地支子申会水，天干不载于地，而地支反来尅丙，上下无情，大凡水火交战，最喜有通关之神，而弱火更不可少木印以助之，由是火水之气和，而弱极之身得生矣。

子月丙日丁酉时

丙丁列午，刧比本属同气，酉子坐支，金水情谊相投，水虚水实，乃是官旺身轻，值兹严冬之际，水势正旺，故忌水再透干肆逞，须要丙火得地，兼有木印为助，然后再用官杀，凡论一造，衰旺之真机，总不可不顾及也。

子月丙日戊戌时

丙火坐库于戌，身主尚云有根，时上戊戌，食重可作伤看，且其病在晦火，月令子水，官星已被土之包围，无存在可能，土重洩身，喜有刼比补之，重木以去重土，方收有病得药之效。

子月丙日己亥时

亥子气全北方，秉令之水，成方而愈旺，日元丙火，全恃亥中甲印，乃以带水之木，究未能发丙之燄，是水火未济之象也，身弱以帮身为先，故支见寅巳卯午等为宜，如重见金水同来，则当顺其崑崙之势而从杀。

