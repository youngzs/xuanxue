子月甲日甲子时

天干两甲。地支两子，母旺子相之象，严冬寒气逼人，本性虚湿，若非阳和之气以煦之，安望其木之发荣乎，所以喜有厚土以制之，木火土三者俱备，自然可贵。

子月甲日乙丑时

甲日子提，时临丑贵，一点湿土，可以助长子水之势，明为培木之根，实则寒木之旺，所以支要寅巳等字，日元之根始固，如再见一丙高透，名为寒谷囘春，总之，生旺之地多见为妙，死绝之方不宜再逢。

子月甲日丙寅时

日元甲木，妙得时逢丙寅，火土同生，一点子水藏支，庸又何伤，惟忌金水透干，有伤木之精神，水如太多，须有土来制之，藉收提防之功，是火土两神，实冬木最切要之真神也。

子月甲日丁卯时

甲日子提，位临沐浴，冬水生木，生而不生，喜其时支卯木得刃，日元通根而旺，时干旺丁，固不逮丙火之力强，乃以坐下卯木，气旺不亚于丙，水来则丁火受制，金旺有助水之情，多见非所宜也。

子月甲日戊辰时

甲日子提，寒木也，子辰半会，寒水也，以寒水而欲生木，反促成其冻木之势，妙在时干有厚重之戊土，藉以寒木之流，并收培木之功，但以气势欠纯，喜有得地之寅，透干之丙，则木之根基自实，水旣生旺，当以火土食伤生财为中心。

子月甲日己巳时

冬月甲木，归根复命，最喜生旺，独忌死絶，时逢己巳，巳中火，得禄，寒木藉以照暖。干透己土，培植木之根基，冬金不能制木，因有寒水洩金故耳，土金非不能为用，有火制之乃佳。

子月甲日庚午时

木临子月，旣寒且湿，时干庚金高透，地支子午相冲，旺者冲衰，午火尽拔，以是本身之弱，槪可想见，故喜支有寅卯，木根乃固，水来，生变为尅，火来，泄转为生。

子月甲日辛未时

甲木坐库于未，寒木得以培根，月提子水固寒，有未制之可解，时透辛官，清纯而正，惟以丁火藏于未库，火之气势不足，最妙一丙透干，木暖而益见生旺矣。

子月甲日壬申时

壬申金水气旺，申子又来会水，寒枝生机尽灭，非有厚土制水，乌能培此木根，水旺切忌再见金助，有金则水必冲奔，而木根尽浮矣，除土以外，丙丁之土，尤不可少也。

子月甲日癸酉时

癸酉为阴金阴水，不如壬申气势之澎湃，惟十一月甲木，无论阴水阳水，胥以少见或不见为妙，戊土固为所喜，丙丁尤为可贵，如单见食伤，则水火必争，故须有火相制，方可全其火之大用。

子月甲日甲戌时

戌乃带火之土，可以培木之气，兼收止水之功，时干甲木，不载于地，似觉天元嬴弱，喜支见寅卯，干透甲乙，始克有济，身旺金乃可用，万无喜水之理也。

子月甲日乙亥时

时亥为甲木长生，冬木坐水生寒，乙劫透干，本身不弱，乏土木根不固，乏火则木性不暖，土火两全，木遂蓬勃，尤以子亥为病，而以火土为药。

