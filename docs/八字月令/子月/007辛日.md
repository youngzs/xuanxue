子月辛日戊子时

辛金生于子月，泄中有生，以其珠生于蚌，蚌产于水也，今则时又见子，而节序则在大雪冬至之后，寒气甚盛，珠将被冻，所乏戊土正印，足以尅水生辛，但虽水有所制，而寒气犹存，则或丙或丁，得透其一，定成伟人，木乃忌神。

子月辛日己丑时

子月水旺之时，辛金泄气，时逢己丑，子丑皆为北方，己土纵透干，亦觉拖泥带水，掩盖宝气珠光，是须壬丙两透，壬以水冲刷之，丙火以温煦之，再加一点阴木，尅己丑之土，则诚百脉贯通矣。

子月辛日庚寅时

辛生于仲冬子提，子为辛金之食神，徒具长生之名，而其实盗气，时干庚金，帮扶有力，所谓食神大喜劫财乡，辛金旣不为弱，则有力以任寅木财星，洵係富厚之格，不可再有比刼夺财，或则有火以泄木。

子月辛日辛卯时

辛日而值辛时，同类扶助有情，月提子水，以生时上卯木之财，可以致富，惟忌比刧，所谓时上偏财，忌见兄弟，除非天干透乙，地支有亥，财亦甚盛，再见比劫亦无所畏，盖通根之财，犹寒梅著花，而非薄飘水面矣。

子月辛日壬辰时

仲冬建子之月，壬水伤官，透而乘旺，虽壬临于辰，旺水归库，但因子辰会局，仍是一派汪洋，况辛金亦墓于辰，势必金沉水底，必得阳木以泄之，阳土以障之，乃免褊枯之患，否则不见一点土木，而独丙火透干，为真化水，亦润下格，贵不可言矣。

子月辛日癸巳时

辛日癸时，月提在子，癸水食神，通于月气，其秀非凡，时逢巳火，可去金寒水冷之病，虽巳为戊禄，然亦为金之长生，故无伤乎癸水，独忌年月有土，则如奕之失一子而全盘空矣，最好有金，木亦无碍。

子月辛日甲午时

辛生子月午时，子午冲而火水未济，然因甲木透天，承水生火，仍是时上一位贵格，辛金旣被泄于月令，又受尅于时元，柔弱甚矣，故最喜戊己，初不患其遏水埋金也。

子月辛日乙未时

辛金虽为子水盗气，却得未时生之，日干不为无气，乙木偏财出干，有子水之资，木亦有根，藉以抑制枭神之夺食，五行分配，颇具中和，苟再辅以比刼，尤觉日元有力矣。

子月辛日丙申时

丙与辛合，而逢子月申时，子乃水之旺乡，申又水之长生，子申会局，卽白虎备润下之水，旣富且荣是也，倘再年月透壬，年支坐辰，其贵更甚，若见戊己，则源清成流浊，终身贫贱飘泊矣。

子月辛日丁酉时

子月水盛金衰，辛金虽润欠温，虚而弗实，妙在丁酉时，丁火袪寒，酉金通气，配合殊佳，尚有四字，以五行言，阳水不忌，但畏癸水，见木则配以金，有土则杂以木，庶得之矣。

子月辛日戊戌时

失令寒冷之辛金，固不妨正印以生之，但因戊戌纯土，势将埋没辛金，遏制子秀水气，故土厚过分为虑，最好岁月甲透。以为土病之葯，或则比刼泄土扶水，则亦病药相济。

子月辛日己亥时

月令子水，时元亥水，区区失令柔脆？辛金，不胜食伤之盗泄，则己土枭印，亦可借著，但因天寒地坼，湿泥冻结，故必辅之以火，俾土气融化，金水温润，阴木最忌，水亦弗宜。

