子月壬日庚子时

壬水生于子月，身临旺气之方，时又庚子，不但旺气迭逢，更有庚金母气，如此生旺，非戊土杀透，再辅以火，定为耗败之命，或透丙藏戊，富而不贵，然此条无丙戊俱透之理，故大抵非成功之土。

子月壬日辛丑时

壬生子月，时临辛丑，除非有亥，则为北方一气，玄武当权之贵格，否则虽有丑土，不足为用，乃须柱有阳土，障其狂澜，丙虽大喜，因合辛金，为所覊绊，所以卽有戊土，或则寅戌，皆非大有作为之命。

子月壬日壬寅时

壬日而时又透壬，月令在子，比刼羊刃帮扶，水旺已极，好在时临于寅，寅为丙戊长生，甲木干禄，甲丙戊三者透一，便是通根佳格，但与其透丙而被制，不如见戊为佳，而一土众水，更不如甲木因势利导之更妙矣。

子月壬日癸卯时

子月旺地之壬，不宜子中癸透，再来帮扶，妙在卯时，伤官独秀，以泄壬癸之气，但区区之木，恐随波而逐流，故须馀柱再有木火，或则土木并见，则前者花木向阳，旺水可望吸收，后者土抑水势，使木有所附，方成高等之造。

子月壬日甲辰时

壬水以子为旺地，辰为水库，辰时子月，子辰会局，卽见申金成全水局，其润下格亦不健全，良以时上甲木泄气故也，最好日坐寅，年临卯，寅卯辰一气，助甲木而鬱葱秀发，更胜丙戊火土多矣，阳金大忌。

子月壬日乙巳时

壬日而值巳时，月令在子，巳火偏财失令，虽乙木泄水生火，奈何阴木力微，大喜巳中丙透月提，则必是甲己年命，或乙年，则月为戊子，庶财杀得禄，亦富亦贵矣。

子月壬日丙午时

子月壬日，值时为丙午，壬丙子午，虽居敌对之地位，然身旺喜财，颇得身财两旺之妙，盖壬旺于子，丙旺于午也，火不当令，柱中还须木火，切忌再有比刼以夺财，若为壬年，必为壬月，而日非寅午戌者，必是破落户，败家儿。

子月壬日丁未时

时支未中丁火，透而就我，须月临刧刃之子，因子被未穿，丁不受伤，况丁为正财，并不畏刧耶，惟丁壬不以化木论，柱中如透木土，木以生弱火，泄旺水，土以制盛水，保衰火，乃是好命，或支有寅午戌亦良。

子月壬日戊申时

子月旺地之壬，原须戊土杀透，以为中流砥柱，奈何时干虽戊，时子逢申，申金泄弱戊土，而为壬之长生，子申又复会局，杀弱身旺，金水当然大忌，卽甲木透干，亦一事无成之格，惟有乙年丙月，而坐戌土，方可成材。

子月壬日己酉时

仲冬子建，壬日酉时，酉金正印，以生旺极之壬，奔流泪湍，区区己土，势必为其衝涮，挟泥沙而一泻汪洋矣，非大量火土抒配，乃无用之命，阳木甲寅，亦为所喜，阴木乙卯，絶无补益。

子月壬日庚戌时

壬日庚时，水得金生，况值子月，壬水正旺，时临戊土火库，可以销其明金，阻其暗流，但觉势力孤单，故必戊透于干，午值于支，成杀刃格，倘再见寅，尤必军政界之第一流矣。

子月壬日辛亥时

子月寒盛水旺，壬日而又时遇辛亥，金沉水底，寒冷已极，水旺亦达极点，必也，其馀干支，尽是木火或土，方能有所作为，纯木纯火土更妙，多见一分金水，便减低一分福泽。

