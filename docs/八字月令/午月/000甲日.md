午月甲日甲子时

甲木比肩帮身，加以一点子水，原可收湿润燥木之功，惟子午一冲，水火两败俱伤，自应加强水势，得见庚辛相助，格取杀印相生，如火土迭见，制去金水，偏枯之象也。

午月甲日乙丑时

甲木日元，有乙刼帮身，时支坐下丑土，暗藏辛癸，得以润斯燥木，且丑为湿土，亦可以收旺火之气，若金水未透干头，力量仍嫌微弱，如戊己杂出，格局浊而不清矣。

午月甲日丙寅时

甲诞五月，木之精神尽泄，日元虽坐禄于寅，似乎木气有根，不知寅午一会，比化为伤，而丙火又透于时干，增火之势，忌神可谓深重矣，然则去病之法，惟有藉辰丑湿土以泄之，壬癸以制止，有病得药，格自佳矣。

午月甲日丁卯时

日元甲木，时卯为刃，透丁洩秀，木火通明之象，四柱须有一二点财，透干得地，绝官印之神，格成木火从儿，若一见水印，转成木火伤官佩印，旣用印，不喜见财，见之格劣。

午月甲日戊辰时

甲诞五月，身临病地，时逢戊辰，财旺于身，幸而辰中乙癸相生，略以补助日元之不足，所喜木来比助，水来资身，财成身财两停之命矣。

午月甲日己巳时

己土合甲，巳午火旺，木因火泄而愈弱，火赖木生而愈旺，支有辰丑带水之土以泄之，方能保全木之生机，更见金水同来，弥觉可贵，否则，任其亢阳肆逞，甲木安得不虚焦乎。

午月甲日庚午时

日元甲木，支临两午，火势熊熊，不可嚮迩，身弱伤旺，独喜水来润湿，金发其源，金水两全，则旺火之气自慑，若再见甲乙巳午等字，格局陷于偏枯矣。

午月甲日辛未时

日元甲木，得库于未，未中乙木，以有丁火而被泄，虽曰木坐库地，而助木之力极微，况午未六合，气又转变，时辛为旺火所煏，金其脆矣，际兹火旺木泄之情势下，总不外乎见水为需要。

午月甲日壬申时

五月甲木，位居死地，身主之弱，较之他月尤甚，若无印比之助，实难全其生机，时逢壬申，金得禄而水逢生，大有水火旣济之象，乃忌戊巳杂出，浊水而成大病，如金水迭见，熄灭午火，刺激太过，亦非中庸之道也。

午月甲日癸酉时

甲日午提，火旺木弱，时支酉金，被午制去，因是时干癸水，转成孤虚，夏木以水为真神，故最喜金水得地逢生，否则，无源之水，易于乾涸，是庚申等字，尤宜先见也。

午月甲日甲戌时

甲比帮身，午戌半会，木虚火旺，见象自明，木虚喜有刦印以助之，火旺喜见湿土以收之，命书云，太过宜剥削，不及喜生扶，亦堪以此例言之，故金水二神之所以为喜，盖取其生抹与润泽之意也。

午月甲日乙亥时

甲木见亥为长生，壬水见亥为禄位，身印两旺，木润不枯，月提午火，切忌透干燥木，虽有亥中壬水之印以制火，要知火旺亦可以制水，此係反尅原理，土在夏火炎烈之时，絶对不宜多见。

