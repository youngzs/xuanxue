午月丙日戊子时

丙至午月，阳刃秉令，其气最旺，时支子水冲午，水弱终被火激，时干戊土，有晦火之嫌，喜有金来泄土之气，有水赖金之生，金水相涵，始归情和。

午月丙日己丑时

丙火临午为刃，时逢己丑，火气尽洩于土，他神身旺喜泄，独丙火忌土所晦，故命书以火土夹杂为忌也，然则，丙之所喜者，水之官杀也，火性至刚，水性至清，宛如日照江湖，有相映生辉之象，水弱而见金以助之，更觉清纯可贵矣。

午月丙日庚寅时

日元丙火，逢刃于午，时支坐寅，化印为刼，夏月火气秉令，炎威莫当，况再寅午结局乎，时干庚金，虚露无根，喜有支金，亦如火之结党，金力加强，乃可以财为用，如见一二点湿土以和之，更佳。

午月丙日辛卯时

丙火见刃于午，时卯情又归火，日元之气极旺，时干辛金无根，火金不容，木火相生，如再见木火结党，则当顺其火性，作炎上格论命，反以金水为忌矣。

午月丙日壬辰时

丙日午月，时逢壬辰，水火两见，旣济功成，身杀两停，杀刃势均，独忌戊己杂乱，盖用杀而最畏食伤之制，果尔，须大木来去土存水，仍可全杀刃之用。

午月丙日癸巳时

丙火日元，以月午为刃，时巳为禄，本身之旺，无与伦比，时干癸水之官，坐于旺火之地，水已熬乾殆尽，仲夏火势炎烈，若无水来润泽，再加木来助火，深恐不戢自焚，所以要金水两全以调候之。

午月丙日甲午时

丙日午月，阳刃之地，时逢甲午，又来木火，其势之旺，大有燥石流金之槪，一派木火，在此三夏时节，未免偏枯，如再见木火党众，势成专旺，书云，暖之至者，反以无寒为贵，故忌见水。

午月丙日乙未时

乙木盘根于未，印绶得地而旺，午未亦合，化伤为劫，虽係木火土三神，实则势皆成火，印比两旺，以枯燥为病，故喜有旺水以济之，此时水临絶地，最易被人熬乾，苟有金来发水之源，则水之精神健朗，可以从容制火矣。

午月丙日丙申时

天干二丙，集旺于月提午火，时值一申，申为水之长生，火旺得水，旣济功成，格以阳刃驾杀为贵，如再有一壬透出，气势益见清润矣。

午月丙日丁酉时

丙火得刃于午，时再透丁，名为阳刃倒戈，所谓倒戈者，乃言其势过旺之意也，时支酉金，几被火鎔，须有湿土泄火，方可保全金之生气，如地支金全方局，格成火金迭迭，亦贵格也，

午月丙日戊戌时

月午时戌，半会火局，一戊透干，有晦火之光明，形成烈火燥土夏火不畏水多，独怕土泄，虽曰火土伤食以伤尽为喜，此係旧书之误解，不知火土伤食，须有水以调和其气，盖见水有土回制，不与丙火相激，而反收润土之功也。

午月丙日己亥时

丙火得刃于午，日元气贯神充，妙在时支一亥，可收湿润之功，亥中壬水，乃以有甲木之泄，固不逮支有申金，中藏壬水之为美，兼之一己透干，水清转浊矣，杀弱唯宜金水相资也。

