午月壬日庚子时

午月火盛已极，壬水当然力薄，但因时值庚子，有庚金母体相生，子水旺气为助，大可转弱为强，其馀两干两支，但敎不全是火土，则壬水终有力量，以任财官或独戊透出，卽不见木，亦不妨矣。

午月壬日辛丑时

壬水生于午月，火旺土相，时逢辛丑，丑虽尅壬，然位北方，又是金库，丑中辛透，卽绶相资，抒配五行，具中和之槪，祇敎不犯丙丁，使辛金保全为第一义，其他如金水固喜，卽土木，亦未必为忌。

午月壬日壬寅时

壬日壬时，比肩相助有情，时临于寅，食神盗气，与月令午火会局，颇具水火旣济之象，惟总喜金，则水有源，其馀干支，有木火，亦须配以金水，否则便不平均，至于官杀之土，终于不见为妙，借曰不能，则应以印绶啓承之。

午月壬日癸卯时

午月之壬，水衰火盛，时逢癸卯，癸虽同类相扶，但卯木泄弱水而生旺火，究尚木火有馀，壬癸不足，最好得见庚辛申酉，则壬癸有源，木火势抑，而平衡矣，大忌再逢火以尅金，土以尅水，木以生火。

午月壬日甲辰时

壬生午月，正在火炽之候，时逢甲辰，甲木生火，午火生辰，无源之水，岂能调和，故宜年月金水生扶，倘柱中复有木火与土，则身弱可虑，决非奋发有为之辈。

午月壬日乙巳时

巳时午月，再有乙木，生旺火，此时之壬，衰弱已极，全仗巳中一点庚金，为返魂之香，但庚藏不露，犹觉画饼充飢，必须出露干头，或日坐于申，方克以抑其有馀，补其空虚。

午月壬日丙午时

月午时午，卽无丙火透干，壬水已不能任受其财，何况时又见丙，祇有弃命从财，乃馀柱反喜见木火而忌金水，如见土，便当从杀不从财，若欲有力任财，则惟有庚年壬月，地支再坐子申耳。

午月壬日丁未时

火旺土相之午提，丁壬虽合不化木，丁禄于午，正财得禄，午与未合，南方之势连横，无根之壬，何能与火相济耶，柱中金水毫无，倘重见丙火，支坐寅戌，从财并无疑义，否则祇喜重重金水，亦有病得药之理也。

午月壬日戊申时

壬日而值戊申时，杀印相生，但月令在午，为戊土之旺气，而申金虽係壬水长生，因受午火威胁，其生水之力以减，必须庚透干头，则庚禄居申，并泄戊土，而克和谐矣。

午月壬日己酉时

午火月令，丁己同宫，时值己酉，己土得禄于午，生起坐下酉金，壬水日干，成为财官印生，但酉畏午之虎视，必须辛金出露，得禄于酉，印绶方能有力，如有得地通根之水，亦甚需宜。

午月壬日庚戌时

时上庚金，生起日主壬水，但时临于戌土火库，与月提之午火会局，致庚金大受打击，除非地支见申，庶几庚金通根，再见一位癸水，以遏方张之焰，俾臻十全，木火与土，悬为厉禁可也。

午月壬日辛亥时

亥时壬日，名曰日归时，再有辛金相生，虽在午月火炽，亦可胜任其财，壬水旣返弱为强，不畏天干有土，盖土生辛印也，木火亦所弗忌。

