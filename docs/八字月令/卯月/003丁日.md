卯月丁日庚子时

二月卯乙司令，木旺有塞火之象，丁日卯提，印绶帮身，时支坐下子水，明为子卯相刑，实係水来生木，杀化为印，妙在水木火一气相生，清得纯粹，时干庚金财星，更见独发而清，衡之轻重，自当以庚财为用。

 卯月丁日辛丑时

丁日卯提，身印两旺，时逢辛丑，金财赖土而有力，丑中有一点癸水，可以润木之燥，如有甲丙再来，独防去土合辛，是名牵绊用神，故若用在辛财，岂独冲之为凶，合亦忌见。

 卯月丁日壬寅时

丁火见寅卯，印刧得地有根，时干一点壬水，泄之于木，不能成立，全局气势偏于木印，宜有金财破印，宜有金财破印，格取君赖臣生，如重逢木火之神，而不见金财者，则成母慈灭子之象矣。

 卯月丁日癸卯时

日元丁火，得两卯印助而生旺，时干一癸，水到卯宫必伤，身旺原喜水之官杀，乃以木印之泄，似未能贸然用之，所喜金水同来，生助官杀，大用于是乎成。

 卯月丁日甲辰时

丁见卯辰东方，印又透于时干，时支坐下辰土，旺火赖以泄之，柱中金不可少，盖木旺必赖金栽，方成栋樑之用，一见水透天干，金泄于水，当弃金而用水矣。

 卯月丁日乙巳时

时干月提，乙印得禄，日元丁火，又复得助于巳，印刦两旺，身强不言而喩，二月丁火，气势旣壮，病于太燥，必须有水润泽，则阳气降为湿润，寒暄得以适中，见水为印格用杀，见金为印格用财。

 卯月丁日丙午时

日元丁火，得禄于午，时干丙火，坐印于卯，三火一木，木必从火之势，论格局已成转旺，再来木火亦佳，如见庚辛之金，透水方可用财，见土取食伤生财。

 卯月丁日丁未时

卯未半会木局，两丁馀气于未，火赖木助，气势益壮，时支一点未土，原可泄火，以卯未会而土性失真，滴天髓云，出门要向天涯游，何事裙钗姿意留，是卯木乃裙钗之类也，最喜金财透干，卽是真神发露，用之大贵。

 卯月丁日戊申时

月卯时申，名谓乙妹娶庚，绿乙庚有暗合之情也，时干戊土，又来生金，是金重而火弱也，须有木印生身。一方面又可去土，一举而两得，用之最为上策。

 卯月丁日己酉时

日元丁火，悉赖月提卯印以存，而时支酉金，见己生而益壮，全力冲卯，卯不动而自动，因之身主失辅助之神矣，必须支见寅午巳未等神，以补救之，弱火始可复明，然后再议用官用财。

 卯月丁日庚戌时

丁火日元，坐印于卯，得库于戌，蒂固根深，时庚有戌中戊辛之助，财亦有气，身已健朗，用庚财喜再有土生。

 卯月丁日辛亥时

时干辛金，泄于亥水，亥中壬水，洩于卯木，卯木又归生日元，由是金水木火生生不已，中无隔阂之神，可谓清淨，亥卯会木而印旺，乃以亥藏湿壬，难发丁火之燄，须有丙丁巳午之火以实之，水遂得为我用矣。

