卯月壬日庚子时

壬水日干，生于卯月，壬死于卯，木泄弱水，非得生扶不可，时遇庚子，庚金为之源，子水为支流，源远流长，壬水转弱为强，所以馀柱须木以泄秀，有火则成富，土则喜戊不喜己，以戊土成杀刃相济也。

卯月壬日辛丑时

卯月木旺水死，壬水休囚，时逢辛丑，辛为正印，丑虽官星，而为金库，位居北方，故以官印为用，切忌干透丙丁，以伤辛金之印，木虽弗忌而宜少，金水力薄不嫌多，土少不妨，以其生起辛金耳。

卯月壬日壬寅时

壬水既病于时元之寅，又复死于月提之卯，颓唐巳极，虽时干透壬，相扶有情，但同病祇有相怜，不能为力，必须柱中有金，以发壬水之源，即逢申酉相冲，亦是喜而弗忌，不可再见火土，使壬水不胜应付。

卯月壬日癸卯时

日干壬水，生卯月卯时，死地重逢，绝鲜力量，虽癸水劫财相扶，亦以泄气，而帮身徒具虚名，故若有金相生，乃伤官佩印，大忌见火，盖财能坏印，有类根断源消，木土亦忌之。

卯月壬日甲辰时

壬日卯月，伤官泄气，何堪时又甲辰，卯辰会东方，甲木乘旺于卯，几乎全盘皆木，然若四柱无金与火土，则为从儿贵格，倘有一点火土，参杂其间，则须庚申之阳金，削木生水，方是有病为贵之造。

卯月壬日乙巳时

壬水生卯月，卯中一木，透出时干，伤官得禄，时支巳火，虽为财贵，奈身主不能胜任，最好巳中之庚出干，不但壬水绝处逢生，且乙庚相合，以阻其泄壬之气矣，木亦不宜。

卯月壬日丙午时

仲春卯月，木旺火相，此时之壬，当然失令，时遇丙午，偏财任旺，致无根之水，祇有弃命从财，但必年月皆火，更无一点土与晦火，方为真弃真从，否则须有大量之水帮扶，辅之以金，亦富豪之造。

卯月壬日丁未时

壬日未时，月令在卯，卯未会局，时干透丁，丁与壬合，是乃化木格，惟馀柱祇可见木，方为真化，否则须赖金以生之，水以扶之，始克用取伤官生财，然弗论从化或用伤财，官杀之土，终忌见也。

卯月壬日戊申时

壬生仲春，卯木伤官相泄，时临申位，长生相资，申金又承戊土生之，以成偏官偏印之格，盖戊有卯制，七杀有制为偏官也，其他干支，如见木火，则以金水配之，更为美满矣。

卯月壬日己酉时

壬水泄于月令之卯，生于时元之酉，一泄一生，虽逢冲而铢两相称，己土官透，生其所坐之酉，再受卯木威胁，可置官星于不论，即使柱有火土，仍以印缓之金，为命之精华也。

卯月壬日庚戌时

壬水命元，时临火库之戌，月在火相之卯，卯戌六合，纵有庚金，亦遭火煏，减弱生水之力矣，不宜木火，固不待论，惟土则畏戊之尅壬，而喜己之生庚，宜辨别之。

卯月壬日辛亥时

卯月死气之壬，而时遇辛亥，正印与日禄生扶，几有返弱为强之势，祇以亥卯会局，而此时辛值绝地，所以生扶之效用，几等于零，还宜再来金水，以振作辛壬之气，木火与土，愈少愈妙。

