寅月己日甲子时

正月己土，田园犹冻，所妙寅宫藏丙，用在丙火无疑，有时甲则土灵，有时子则土润，还喜干支多火土，以强土势，见巨水非宜，见重金亦忌。

寅月己日乙丑时

丑土阴湿，不能助己，乙木寅木尅土太过，最宜火化木暖土，支有未戌带火之土尤妙，木再多，身更弱，水生木，亦可惧。

寅月己日丙寅时

两寅藏丙，丙再透时，寒土自喜丙暖，但最妙略见微水以润土，或一甲一乙以疏土，一二重金，尚所不畏，多金多水，又非中和矣。

寅月己日丁卯时

丁力远不及丙，但寅卯生丁，木火相生，足以保衞己土，多见火，不忌，略有水，小康之象，盛金盛水，絶对不利。

寅月己日戊辰时

土多无火暖之，虽多奚益，水火并见，如两暘旣济，斯为美矣，有金洩土，土乃灵秀，或甲或乙，透而疏土制刧，贵显之命。

寅月己日己巳时

寅中有甲丙戊，巳中有丙庚戊，疏土，暖土，化土，助土，诸用齐备，金木水火再各见一二，无冲尅，不太多，总是良厚之命，惟土不宜再重矣。

寅月己日庚午时

寅午会火，己土不寒，庚金慑于火势而无力，若水木见于干支，八字有生机矣，一味火土，顽而不化之人。

寅月己日辛未时

寅未中密藏火土，己土不弱，喜辛金之洩化，再见金水，更为灵秀，甲乙透干，贵气增加，火土多，则厚重，但不富耳。

寅月己日壬申时

壬水伤丙，辛金冲寅，皆为忌神，要有戊土制壬，或午火会寅，方不失清雅富贵，否则江河泛滥，寒薄之命，总之火土愈多愈妙，金水愈少愈妙。

寅月己日癸酉时

酉金名为长生，其实洩气，癸水之润土，喜有火暄染，相得益彰，火土儘多而不妨，金水不可太过，有火见木则佳，无火见木，弱不胜尅。

寅月己日甲戌时

戌寅中皆有火，甲木透干生火，须水润泽，徒多火土，略嫌其亢，又名身旺无财，金水并来，财源取用不竭矣。

寅月己日乙亥时

寅亥中藏木，乙木时杀甚旺，要有火印化杀生身，辛金制杀无力，不如庚透合乙，不论庚辛，地支有申酉以载之为妙，水木切忌再多。

