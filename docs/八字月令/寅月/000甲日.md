寅月甲日甲子时

甲木得禄于寅月，又有时上甲比子印之生扶，强旺可知，惟初春馀寒犹盛，木甫萌孽，得火以暖之则繁荣，木旺见金自可贵，柱中有土斯有财。

寅月甲日乙丑时

甲生寅月，时落乙丑，建禄而加以劫财，身旺无疑，自喜丑土之财，为养命之源，然无火之生土暖木，则少生机，大木逢金，乃成栋樑，略见微水，可以养木，独忌木多，盖比劫猖狂矣。

寅月甲日丙寅时

月时皆寅，甲木两得其禄，妙乎丙火透出，秀气发越，寒气尽除，喜金甲日斲伐，尤宜土之转辗泄秀，得显精神，最忌水来伤丙，不啻当头棒击。

寅月甲日丁卯时

甲生寅月卯时，得禄得旺，喜丁火之洩秀，但丁力微弱，端赖他火相济，木太旺，微金反激，不如多金可以砍伐成材，木再多则母旺子衰，丁更危矣，无水最佳，有水破火，要有土救。

寅月甲日戊辰时

寅月甲日，生戊辰时，身财两美之造，贵有火之构通，则木火土生生不息矣，水多木多，偏重于身而轻于财，岂是佳象，见金所以卫财，自属可喜。

寅月甲日己巳时

甲生寅月，时落己巳，木火土打成一片，身财两旺，而重心全在于巳火，得以秀气流通，再多火土，何殊花添锦上，加之以金，相得而益彰矣。

寅月甲日庚午时

甲生寅月，为当令之木，诞庚午时，庚金剋木，午火泄木，所谓制化之功全矣，见土财，见水印，皆无不可，惟水不宜太盛，盛则湿木而助寒，木若多，庚金受抗而折，乃身重杀轻为患。

寅月甲日辛未时

寅月甲日，见辛之官，未之财，小名小利之造，盖财官皆轻于日主，要多见土金则发矣，未土得见刑冲则尤妙，微水养木不妨，火能暖木驱寒，不论多寡皆宜。

寅月甲日壬申时

甲日寅月，落申时，月时逢冲，又透壬，颇多水意，而木之滋长更繁，贵乎火以温暄，土以壅培，金太多，则患助水，杀为印化而无威，木太多，则愁比劫猖狂，财被夺而身穷。

寅月甲日癸酉时

寅月甲木，秉时令之旺，得时上癸水之涵养，酉金之翦裁，固无所谓不利，但水不可再盛，盛则木泛矣，金不过多，因寒木不胜其重剋，总喜火土之暖培耳。

寅月甲日甲戌时

甲生寅月，逢甲戌时，寅戌中皆藏火土，辅以干头比肩，身似较重于财星，故喜多见火土，使身财两停，多金奚益，盖身受剋，财被泄矣，凡水凡木，更皆不宜再多。

寅月甲日乙亥时

甲木得禄于寅提，得长生于亥时，乙再辅甲，显而易见为身强之造，无论金剋火泄土培皆宜，所谓强则喜抑，岂可再逢水木帮身，所谓强则忌扶也。

