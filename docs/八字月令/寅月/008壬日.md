寅月壬日庚子时

壬为阳水，生于寅提，木旺火相，时逢庚子，庚为生身之印，子为帮身之刃，此犹春冰解冻，化作巨流，虽有寅木泄水，力尚不够，必也，寅中戊土当头，始成贵格，倘再见丙，旣贵且富矣。

寅月壬日辛丑时

壬水生临寅月，寅为壬之病地，得时干辛金生之，气势转强，时临丑土，在此际不关痛痒，因丑位北方，性为湿土，初春寒气未除，难起化学作用，最好寅中丙戊并透，不失为优越之造。

寅月壬日壬寅时

壬水遇寅月寅时，食神盗气甚深，喜有时上比肩助之，但壬水既病于寅，则两壬不及两寅之强，还须比劫帮扶，庶可均衡局势，惟若以寅为用，则阳金忌见，阴金无妨。

寅月壬日癸卯时

壬生寅月，木旺司权，又遇卯时，泄而又泄，所以时干癸火，喜得帮身也，但因衰病之壬癸，虽胜当旺之寅卯，犹病母之临盆，非大补不为功，所以阳水生扶，诚必要耳。

寅月壬日甲辰时

寅月壬水，寅中甲木，得透时干，食神得禄，木愈秀而水愈衰，是宜干见金，俾其泄土制木，并生起壬水，惟庚申阳金，不及辛酉阴金，恐损食神故也。

寅月壬日乙巳时

初春建寅之月，木旺火相，时逢乙巳木火，乙旺于寅，巳生于寅，壬水日元，被泄而不能任受其财，最宜年月见金相生，方克势均力敌，不可再见木火及土，惟比劫之水，其所喜直与金等。

寅月壬日丙午时

壬日值丙午时，偏财临于旺地，时在孟春建寅之月，乃丙火之长生，寅午又会火局，使壬水生气毫无，倘不见官杀之土，生身之印，帮扶之水，祇有木火，则是弃命从财，大富之格也，否则必须金水相救，木火土为忌神矣。

寅月壬日丁未时

丁与壬合，生当旺木之寅提，时元又值木库之未土，假使馀柱，不杂一点金与土，乃丁壬化木之命，若以强弱而论，则壬水究为无力，年月以有金水生扶为良。

寅月壬日戊申时

壬水虽生病地之寅，然值长生申时，不为无力，戊土透干，以杀为用，但照时令而论，还须金生水助，木虽可以制杀，而弱水不宜再泄，至于火土之当避，不言可喻矣。

寅月壬日己酉时

孟春之壬，以得生扶为宜，时逢于酉，正印相生固佳，但此际亦属力薄，所以天干之上，还喜见金，则弱水有源，良以时干己土，究尅壬水，苟其金不透干，则巳土专尅其水，而无所泄化耳。

寅月壬日庚戌时

壬日而遇寅月戌时，寅戌会火局，财旺身衰，喜得庚金印生，增长壬水力量，然而消息于轻重强弱之间，犹是木火盛于金水，故仍宜有金水，为之生扶，木火与土，理所不喜。

寅月壬日辛亥时

壬水日干，时逢辛亥，辛金正印资生，亥水日禄通气，纵在寅月木旺之时，寅亥又合，亦不以泄气为嫌，其馀干支，如见土木，则还要有金，倘有火则仍当见水，方期中和。

