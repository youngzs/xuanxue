寅月庚日丙子时

庚金生于寅月，乃絶气之乡，再落子时，又为水地，卽无丙火之杀，亦已失令无气，故喜干支有土相生，或见金为助，如见阴火，则官杀混杂，见水则木愈盛，庚金愈弱矣，甲戊两透，威福絶伦。

寅月庚日丁丑时

初春之金，原喜土生，馀寒尚在，则喜火温，所以寅月庚金，时逢丁丑，的是贵命，丑虽属土，却是丁火，庚金之墓库，故最好见未冲之，或透己土相生，忌水灭火，见木无妨。

寅月庚日戊寅时

寅月又值寅时，庚金之气太弱，然而寅中藏戊，透而生庚，亦未见其财多身弱，最？甲木透干，以伤戊土之母体，水亦不喜，因资旺木，且泄衰金也，金纵夺财，财旺而多，不足患也。

寅月庚日己卯时

初春之庚金，大喜阴土相资，以成絶处逢生，然己坐卯上，干为支尅，己土脚地不坚，是须年月有火，以生己土，但总财旺，更能参杂一点比刼之金，则胜见水百倍。

寅月庚日庚辰时

庚金日干，时值庚辰，得比肩以扶身，枭印以生气，虽当寅月絶地，已能返弱为强，所以年月之上，得以甲丙两透为最纯粹，万里扶摇，非凡命焉。

寅月庚日辛巳时

寅月庚金，原临絶地，好在时为辛巳，不但辛金相助有情，且巳为长生之地，此係絶处逢生，但愿柱中再有木火，定可飞黄腾达，见水不畏，逢金不喜。

寅月庚日壬午时

庚生寅月，木旺火相，时逢午火，寅午会局，衰弱之庚金，未免望而生畏，但因午上有壬，足以驾驭，不致燎原，况初春犹寒，固宜有火温煖，惟庚金之弱，非有土金生扶不可耳。

寅月庚日癸未时

春月庚金，弱而宜生，今得未土相生，原为所喜，至于癸水伤官，泄弱金生旺木，似乎疣赘，但癸坐于未为自墓，纵盗气而弗重，苟再年月，火以煖之，及土金生扶之，则大佳矣。

寅月庚日甲申时

庚生寅提，甲申时元，庚禄居申，甲禄到寅，金木并能通根，可谓身财两茂，但此际木盛金衰，终喜土来相生，不喜比刼夺财，见火则庚金更弱，见水亦所宜。

寅月庚日乙酉时

庚日而遇乙酉时，乙与庚合，酉为庚旺，虽不能化金，究财来就我，月令在寅，金衰木盛，有土生金，则力能任财，不宜见水，以免衰金被泄，旺木被生，仍成财多身弱，富屋贫人之象。

寅月庚日丙戌时

庚金日主，戊土时元，虽云土以生金，无如戌为火库，寅戌会成半局，时干又透丙火，生当寅月絶气之庚金，大可弃命而从杀，如柱有水土，便不作弃命论，而杀重身轻，以印比为宜矣。

寅月庚日丁亥时

庚生寅月，木旺火相，时见丁亥，寅与亥合，又生丁火，是卽财官太旺，天元羸弱之徵，必须岁月之上，土生金助，或则日坐辰戌申之地乃济。

