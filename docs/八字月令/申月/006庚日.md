申月庚日丙子时

庚金生于申月，名建禄格，根通气旺，时干露丙，独杀流清，子水伤官，制伏两杀，可谓抒配得当，但时值金旺水相，子申会局，不免制杀太过，必须有木，泄水而生火，方是有为之命，如见土而成杀印相生，便减色釆，因土能晦弱火，又生当旺之金也。

申月庚日丁丑时

书言建禄生提，财官喜透，兹则丁火官星透出时干，似足化顽铁而成精金，惜乎丁火自墓于丑，虽成官印相生，究以火衰易晦，必须岁月见木，则丁火有根，且土被抑矣，尤喜透甲合建禄财官之旨，更以庚劈甲，甲生丁，丁炼庚，三物俱备，相制相成，为第一等命造。

申月庚日戊寅时

庚生申月，而值寅时，戊土得遇长生，犯生旺太过之嫌，寅乃财星，建禄所宜，无如寅申交冲，根株受伤，故必年月干头，申中之壬，寅中之甲，水木并显，方妙，苟无水木，而见官杀，便非上选，大忌见金，定为贫命。

申月庚日己卯时

孟秋庚金，气势正锐，不宜再来己土正印，而喜木火财官之尅，虽时临卯木，终觉独木难支大厦，必也年月干支，水木配合，乃能财星有根，而为富命，倘木火两全，富贵絶顶。

申月庚日庚辰时

日时均是阳金，生初秋申月，比肩旣重，不宜再有土金生扶矣，奈何时临辰土再生金，终有太过之虑，必须岁月透壬，则为金清水秀，再能以木配之，定以艺术文学，自由职业，而至钜富也。

申月庚日辛巳时

庚为顽金，时透辛，月支申，一派比刦，太旺为病，幸时临巳火尅气，但敎丙丁能露，可许必发，苟见一火，而辅之以木，亦名成利就，此盖金多为病，以火为药，有病有药为可贵也。

申月庚日壬午时

申月庚金，质坚而劲，时临壬午，固是火以煅之，水以淬之，书谓金多金光，以有壬水涵潄，不患比刧之再见，然因与午中之丁相合有情，火力式微，总须干支之间，有木以生其火，方显妙用，大忌阴水，卽不成器矣。

申月庚日癸未时

初秋建禄之庚金，盖以未土印绶相生，更为强健，原喜木火之互尅与壬癸之相泄，今得时上癸水伤官，以泄方盛之阳金，应不忌而甚喜，祇因癸水自墓于未，水力微薄，所以忌火土之多，多则虽英雄而用武无地矣。

申月庚日甲申时

庚金日主，月时均值于申，所谓禄多不贵，而况甲木财星，两逢絶地乎，是必干逢壬癸，庶几泄旺金以生弱木，为白手兴家之造，至于以火制金，削弱比刦之力，使财得苏息，但财弱不胜火泄，又低乎见水一格矣，土金大忌，犯之必一世赤贫，而尝假富之痛苦。

申月庚日乙酉时

乙与庚合，而生甲月酉时，区区一点阴木，势不能与成群之金相抗，惟有伈伈俔俔，低首下心而相从，如能不见火，乃化金之真，飞黄腾达无疑矣，见火仍喜财官或伤食。

申月庚日丙戌时

月建逢申之庚金，坚刚无比，时逢丙戌，戌虽庚之母气，但係火库，不殊炉灶，生中未尝无尅，得丙火之显露，乃身杀停匀之格，柱中祇可见水与木，则七杀旣有所制，复有所生，见火则杂，见土金则杀弱而无用矣。

申月庚日丁亥时

建禄喜见财官，乃不祧之论断，所以庚生申月，时遇丁亥，亥乃木之长生，虽本质属水，却有生起丁火之效用，况丁亥干支五合，原属有情乎，苟年月有木，尤为尽善，如见阳土阴水，必其劳碌无成，金之忌见，固尽人知之矣。

