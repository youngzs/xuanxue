申月壬日庚子时

壬诞申月，长生之度，气势已盛，时为庚子，庚金得禄于申，壬水乘旺于子，子辰会局助壬，絶顶身强，必须见戊土出干，作之隄防，更宜有火生土，否则一世空权，己土无用，木亦不喜，若一派金水，则作从旺看。

申月壬日辛丑时

壬生申月，长生相资，辛金透出时干，得丑土相生，而又乘旺于申，相生太过，身旺无依，必须火土并见，以为挽救，但见火则丙不如丁，以丙与辛合，见土则己不如戊，以阴土难障狂澜，土厚而有木参加，则更超脱矣。

申月壬日壬寅时

申月长生之壬，岂宜见壬水，以成横流氾滥，则时元寅木之泄水，原无可訾，但因寅申之冲，寅如朽木，于事无补，除非年月透甲，则食神得禄，若寅中丙戊透露亦佳。

申月壬日癸卯时

孟秋金旺水相，日壬时癸，水有金生，颇具实力，故时支之卯木伤官，絶不虑其泄，而反觉其秋木不荣矣，喜乙木透干，无乙而有火，以铄旺金，存弱木，亦可惟旣取伤官，则以见金为大戒矣。

申月壬日甲辰时

壬水长生于申，墓库于辰，然辰土为甲木所制，旺金所泄，申辰又会，致有隄防溃决之象，是应戊透年月，以成食神制杀，再能配合丙丁巳午之一，方荣华无比之造矣。

申月壬日乙巳时

申月之壬，母气甚健，时逢乙巳，虽曰伤官生起财星，惜乎伤官力薄，且巳申相合，财有所绊，以致乙巳木火，均不足以为用，宜多见木火土，若巳中丙戊两透，尤为伟大之造。

申月壬日丙午时

申月金旺水相，故壬水甚为有力，时逢丙午，财星乘旺，天生富格，年月之间，若有木，还须有金，有火仍宜得水，始是身旺财宏，或土透天干，不须干制，祇以金水生扶为合矣。

申月壬日丁未时

壬水值申月，当然旺相，理喜财官，丁未时元，恰喜财以生官，丁虽财来就我，不作化木论，而较量其间，犹是金水盛于火土，所以地支不妨坐午，以通财官之气，天干逢食或伤，以为财星之根，必大富贵矣。

申月壬日戊申时

申月申时，壬水两值长生，金愈旺而水愈盛，大有秋潮奔放之虑，则时上戊土七杀，洵足以镇横流，挽狂澜也，但申中藏戊庚壬，比较金水犹众，最妙得火，以生其戊土七杀，切不可再逢甲木，苟见甲来尅戊，则涓涓不塞，为可虑矣。

申月壬日己酉时

壬日而生申月酉时，生气太过，况己虽属正官，却被旺金所泄，则阴土虚而不实，易为壬水所冲，必得有力之火，以生己土，庶财官印三宝相生，为一世安然有福之命，但谈不到？何建树发挥耳，倘其见木，更有败无成。

申月壬日庚戌时

壬日庚时，月提申建，庚禄居申，金气太过，时支之戌，虽火库而属土，但因位？西方，申戌拱酉，终觉金多水浊，所以年月须见丙或丁，而地支再有木火辅之方妙，否则见戊亦宜。

申月壬日辛亥时

壬水生申月亥时，月坐长生，时临归禄，再见辛金，乘旺于申，以生其水，一派金水之气，但敎柱无一点火土，则以从旺而推，否则纵见火土官，亦须有力，若火土力弱，支见？巳，犯旺者冲衰衰者拔家破人亡之命。

