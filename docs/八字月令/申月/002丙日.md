申月丙日戊子时

丙火生于七月，病地也，气势逐渐消散，地支申子会水，时戊露干而虚，支水干火，未济之象，喜有寅巳等字，丙火之根始固，金水虽係秋火真神，亦须视得用与否，如身主未固，见杀焉得不病，此命书所以有丙临申位，忌见阳水之说也。

申月丙日己丑时

月申金水同宫，时丑辛金得库，时巳通根于丑，土湿成泥，身主受尅泄太过，以日近西山之丙火，急须有得地之木印，与夫通根之火比，相互辅助，方许健朗，乃有精神。

申月丙日庚寅时

月申见寅则冲，斯时金旺木衰，有冲木拔，时庚坐禄于申，财重身轻之象，须有得地巳火，合去申金，印根乃可保留，财旺独喜比刼为助，是名一神一用。

申月丙日辛卯时

卯申暗合，情势趋财，丙辛亦合，不免过于有情，如申酉亥子同来，天干又透壬癸，应以化水格论之，否则大喜木火生扶，以金水为病。

申月丙日壬辰时

申辰拱水，时干又透壬水，杀重身轻之象，丙火本忌食伤之泄，在此水旺火熄之际，惟恐其土之不来，然则，以杀为病，以食伤为药也。但如本身太弱，木火印比，尤重于食伤之土也。

申月丙日癸巳时

丙火得禄于巳时，申提透癸，则官亦旺，身旺官透自可用官，巳禄合之于申，丙火之气不専，巳申虽不化水，火力不无所损，滴天髓云，何事裙钗姿意留，此语卽指巳申之无情相合，尚须有木火辅助我身为是。

申月丙日甲午时

丙火坐刃于午，时干甲印为助，秋火虽属失令，党众亦以旺言，月提申金，如有壬透，财化为杀，自当用杀而舍财，诚杀刃双辉之造也。

申月丙日乙未时

乙未印绶，坐库于未，日元之气转旺，月提申金藏壬，见未而气势转浊，最喜干透金水，身旺当先用杀，如庚辛多见，或食伤同来，则可弃水而用土金之神。

申月丙日丙申时

七月丙火，太阳转西，两丙两临申位，财旺而日元气浅，申中金水同旺，财杀方兴，衰火陨灭之咎何辞，惟有藉刼比之助，印绶之资，否则势成一髮千钧矣。

申月丙日丁酉时

天干丙丁两排，地支申酉皆金，财临比刼，不无夺之意，殊不知时值秋令，金旺火衰，得地秉令之金，反能制休囚虚浮之火，此卽火能制金，金旺亦能制火，五行颠倒之原理，自仍倚重木印火比也。

申月丙日戊戌时

丙火坐库于戌，有暮光返照之象，月提申金，财星秉令，时逢戊戌，食神得气，土来生金，重心全在于金，以一点衰弱之丙火，安能任此食财，必须木印火比，相互助身，书云，火见火以光辉，纵迭见而必利。

申月丙日己亥时

亥中壬水得禄，申中壬水得生，两壬藏于月时，兼有申中庚金之生，诚可谓秋水通源，亥中甲木印绶，以湿甲而不能生丙，身主太弱，总喜有刧印为助也。

