申月乙日丙子时

乙诞申提，火退而金正秉令，夏乙忌火，防其木焚，秋乙忌金，防其根损，同是一乙，喜忌则随时令而变迁也，地支申子会水，官化为印，日元有印相生，乃是弱而不弱，时干一丙临于子水之位，殊未能助木之暖，气势未纯，应有寅卯巳午等字以充实之。

申月乙日丁丑时

申丑中庚辛两见，乙木无气，丑土虽可培木，究嫌力微，时干一丁，气又泄之于土，所忌再来庚辛，摧残木之精神，总以水火为切要之神，故喜其屡见为美也。

申月乙日戊寅时

寅申之冲，旺存衰拔，日元之气，衰弱极矣，一戊透于时干，财星亦失其真，际此情形，喜有比刼相助，强身为先，更有火以暖之，气势遂归中和矣。

申月乙日己卯时

乙木生于七月，絶地也，时支卯木，归禄成格，喜其乙庚暗合，官星清纯为美，时干己财，临于卯禄之上，土财自难受载，财弱喜有火以助之，格取食神生财。

申月乙日庚辰时

乙木馀气于辰，庚金通根于申，时支辰土又来生申，书云，乙木忌埋根之鐡，盖所以防秋乙之损伤也，幸申中一点壬水，足以化此顽金，官清本不宜制，但于秋乙逢金之情势下，有火制之为美。

申月乙日辛巳时

申中庚金得禄，巳中庚金逢生，加之时又透辛，以迭迭当旺之金，制裁此枝叶凋败之死木，正如摧枯拉朽，还赖巳火制杀之逞，不过日元究嫌微弱，总须有印比相助为美也。

申月乙日壬午时

乙日申提，木之气势极弱，时干壬水通于申，望之似可生木，不知秋乙气弱，水旺木浮，所谓水能生木，水旺亦能病木，此所以滴天髓有木不受水之说也，惟其母旺子虚，故独喜土以制之，火以暖之，木以成之，三者配合适宜，格局自臻上乘矣。

申月乙日癸未时

未时中藏乙未，时干一癸，土润木生。月提金官星，又为壬印所化，金泄于水，水来生身，日元赖印以固，时支未藏食财，身旺适为我用，喜再有火土，益见暄炽。

申月乙日甲申时

乙木坐下两申，明为绝地，实则申中有印，格成杀印相生，一甲值时，究以坐下申金，助身之力极微，若柱有寅亥等字，身主自更旺相，再见金透，用火制之可也。

申月乙日乙酉时

天干两乙，地支申酉，埋根之铁，易损休囚之木，妙在月提申金，中藏壬水，杀旺有印得化，但申酉究属当令之金，仍喜有火制之，有水化之。

申月乙日丙戌时

丙火得库于戌，火土两旺，日元乙木之气，藉以温暖而舒适，惟柱中旺气微弱，似难任此伤财，故喜支有寅卯亥未等字，先固其本，否则徒多尅泄，奚有益于我哉。

申月乙日丁亥时

乙木长生于亥，身主弱而不弱，申亥两见壬水，印旺自可生木，不知时值秋令，木气渐凋，水旺有寒木之嫌，妙得一丁透于时干，畧以驱水之寒，暖木之寒，大忌金来生水，土财为去病之神，何妨得地透干。

