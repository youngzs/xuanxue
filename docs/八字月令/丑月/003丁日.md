丑月丁日庚子时

十二月丁火，位居养地，其气酝酿，有乘时待旺之象，月提丑土，丑中辛癸同宫，金水之气旺于土，时逢庚子，子丑成北方一气，丁火为水所困，微弱极矣，甲印为救丁之正用，且为泄水之真神，允宜多见为佳，巳午刧比，亦喜齐来。

丑月丁日辛丑时

日元丁火孤立，时辛两归丑土，是名财星得库，丑中辛癸同宫，金水之气偏旺，但以丑土两见，水浊不清，徒成湿泥之象，旣以土金水为病，又不能从财杀，惟以火比木印，多多益善。

丑月丁日壬寅时

丁火气泄于月提丑土，而时壬透干，丁壬化木未成，妙在时支寅木，丁火遂以通根，书云，支有寅木，冬生不惧水，如见土而又复见金，应以食神生财为用。

丑月丁日癸卯时

癸水七杀之气洩于卯，而丑被卯木所制，卯中乙木虽柔，可以刲羊解牛，日元丁火，赖时支一印，有衰而不穷之象，惟乙为阴木，还不如甲木引丁之有力，再见庚财高透，格局臻于全美矣。

丑月丁日甲辰时

时甲引丁为喜，辰丑泄火为忌，去病莫如得寅，则可去其寒湿之土，而生垂絶之火，如柱中迭逢木印，祇要金财得所，反成有用之材，土多可作食伤生财格论。

丑月丁日乙巳时

巳丑拱金，并非似巳酉或酉丑之可会，所以时支巳火，仍不失其火之真气，而时干一木，被火邀而近之，身旺可知，月提丑土，妙在辛癸两藏，财杀有气，如水木两透，我得拾印而用杀矣。

丑月丁日丙午时

丁火日元，得禄于午，时干丙火，又复见刃于午，身主可谓旺矣，月令丑土，妙在金水湿润，可泄旺火之气，如有金透干头，用在土金，格取食神生财，如壬水得见，水火之情？矣，当以用官为贵。

丑月丁日丁未时

丑未一冲，土以冲而愈旺，两丁通根于未，本身亦云有根，如四柱多见辰戌丑未等字，是名聚库，祇要我儿又生儿，如从儿不成，徒见一派土者，用甲疏之可也。

丑月丁日戊申时

月令丑土，时值戊申，乃身弱伤旺之象，日元丁火，几如一灯之已成馀烬，非添以膏油，焉望复明，木印为丁之嫡母，柱中岂可无之，有木则土病自去，身主自旺，如乏印而有水杂出，土水混浊难清，其为下命必矣。

丑月丁日己酉时

酉丑会局，时己生金，财有食助，气通门户，日元丁火孤立，终为土金所困，财旺之造，原喜刦比为助，是名一神一用，乃以冬丁气弱，兼有己丑两土之泄，甲木尤要于火比，况丁火独喜甲引，火其次焉者也。

丑月丁日庚戌时

丑戌皆土，一庚独透时干，土来生金，惟财独旺，丁火力弱，不能任财，急宜有甲木透干遂成庚甲劈引之用，旣以比肩太少，扶阳未成，巳午重来最妙。

丑月丁日辛亥时

时逢辛亥，金水同来，月提丑土，水旺则荡，日元丁火，几被金水包围，如再见财杀之神，则成水旺火灭之象，仍以木印火刧为最要之神。

