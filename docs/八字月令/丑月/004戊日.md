丑月戊日壬子时

季冬戊土，其性外寒而内温，在此冰雪满地之候，万物收束之时，土脉最喜温暖，故有一阳高透，名为寒谷回春，戊日丑提，土虚而湿，时落壬子，有丑中辛癸之助其财，土愈被水所困，须有戌未之土以去湿，火印乃调候之真神，尤不可少。

丑月戊日癸丑时

月时两丑帮身，讵知丑属湿土，冬戊见之非宜，而丑中辛癸同宫，透癸则水寒益增，而日元之生机愈促，火为暖土之神，土为去水之药，不嫌其多，独患其少。

丑月戊日甲寅时

季冬气进二阳，火气渐苏，戊土长生于寅，丙戊印比藏根，时干甲木，又复通根于寅，明杀生暗印，若丙丁之元神，再透干头，得见一壬或一癸，反作上命。

丑月戊日乙卯时

戊日丑提，通根而不以旺言，时上乙木得禄于卯，卯丑紧制，而土根拔，官星虽清，无如身不能任，始不论木强土弱，其为寒土寒木，显而易见，火印调候，为必需之神，泄木生土，又为旋乾转坤之字，跂予望焉。

丑月戊日丙辰时

戊逢丑辰，刼比同来，日元不弱，时维深冬，寒气未解，丑辰中分藏辛癸，皆属湿泥，不足以培土之根，适足以寒土之性，而时干丙火，坐下泄地，一点阳和之气，又被吸收殆尽，此係用神无力，须有木火助之，格取杀印相生。

丑月戊日丁巳时

时落丁巳，土赖得暖，有寒谷囘春之象，时支巳火归禄，印比同藏，戊不乏生机矣，凡冬土最喜坐下火地，而最忌亥申等字破之，今以火多水少，故虽丑藏癸水，亦无大碍，若有木生印，更见生色。

丑月戊日戊午时

天干戊土两排，通根于时支之午，日元根深蒂固，午为戊之阳刃，其气极壮，月提丑土，以有午来照暖，寒而不寒，土气已实，喜有甲木出干疏之，如见丙丁杂出，反喜壬癸调济。

丑月戊日己未时

戊日丑月，时逢己未，重重刼比，块然不动之象，冬土虽虚，党众转实，火为解寒之神，喜于柱中见之，如干支复见四库，而无金水木透干逆气者，作稼穑格论。

丑月戊日庚申时

戊临丑提，寒土也，时落庚申，食神之气极旺，丑申中皆藏水，寒金冻水，相继齐来，使日元高亢之戊，变成湿泥，喜有火制金，有土帮身，火土重见，土自病去，而发荣矣。

丑月戊日辛酉时

月时酉丑会金，刦化为伤，不应会而会之，是谓无情，时干一辛高透，助长泄气，日元戊土，愈觉颓唐不振，以金旺为病，急宜佩印以药之，重土以补之，如再见壬癸亥子等字，则金泄于水，格取二人同心，卽从财是也。

丑月戊日壬戌时

日元戊土见丑戌，戌中藏丁，而寒土得以温暖，时干壬水高透，以坐下比肩之地，财星终被夺去，所喜冬土怕寒，去壬反妙，柱中土气厚实，须有木来疏之，乏木则土顽不灵，更见火透照暖，益觉天衣无缝矣。

丑月戊日癸亥时

支见亥丑干透癸水，卽可作亥子丑北方一气看，日元戊土，见洋洋旺水，化为湿泥，絶无生气，除非有戊戌丙寅等字，方可挽此旣倒之狂澜，否则须有壬癸申子等神，再来干支，格成从财。

