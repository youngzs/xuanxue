丑月壬日庚子时

壬水日干，生于丑月，壬水之气衰退，然因时逢庚子，印绶刼刃生扶，仍不失为生旺，虽子与丑合，或已土旺用事，究以寒湿之土，有何效用，故馀柱见官杀之土。还不如财星之火，以土有生金之弊，而火则生土袪寒也，甲寅阳木，亦可配合。

丑月壬日辛丑时

壬日而生丑月丑时，衰地重逢，土多而旺，丑中藏辛，透而生壬，遂不以土重为虑，惟一派阴寒水湿，必得木火抒配，庶木旣生火，而又疏土，火与水济，且煖土金，如单见一丙或丁，皆以合而牵掣，还须支有寅巳或午火耳。

丑月壬日壬寅时

壬水生于季冬，盛极而衰，但因壬日壬时，同类有助，并不身弱，时落于寅，寅虽壬水之病地，却又为火之长生，而土附焉，严寒之际，水土凝结成冰，固宜寅木生火疏土泄水为用，若能甲丙出干更妙。

丑月壬日癸卯时

丑月衰地之壬，土旺用事，时逢癸卯，喜癸水之帮身，卯木之制土，但严寒之季冬，苟无温煖之火，则一切的一切，无不生气索然，故喜干见丙丁，按丙年必辛月，丁年则癸月，犹非十全，不若甲年丁月，支有寅午或戌，为最上乘。

丑月壬日甲辰时

壬日丑月，土旺而壬水不强，时逢甲辰，辰党于子申则水旺，党于四库则土强，今在丑月，土旺用事，则官杀自较强盛，旣甲透疏土，最妙日坐于寅，食神得禄，次则配之以火，以缓土木之衝亦贵。

丑月壬日乙巳时

丑月土旺，然寒土不生，壬水生此，并不感觉尅气之深，时临乙巳，乙木生坐下之巳火，巳火生起当旺之官星，壬水转弱，究因巳丑会局，寓印绶于财官之间，遂全中和之妙用，所以其他干支，不论五行，皆非絶对有犯，但敎不偏不倚，终是妙命。

丑月壬日丙午时

季冬丑月之壬，水土皆有冻结之象，凡物之温度，达到冰点，卽无生气，而呈死象，所以丙午之火，需要极矣，良以丙为太阳，下坐午之旺乡，光天化日，四无纎云，六合五行，生气勃如矣，此条见水固忌，见土晦火亦怕，最妙金木调和，定必富有金谷。

丑月壬日丁未时

壬水而逢丑月未时，官多化杀，土旺为嫌，丁虽合壬，而有资土之弊，宜乎透乙值卯，以尅敦阜之气，并作丁火正财之根，次则配合一点之金，俾衰地之壬水，气势一扬，因而脉络通，无所障碍矣。

丑月壬日戊申时

丑月土旺用事，然金水尚有馀气，故壬水生此，衰而不絶，时逢戊申，申为壬水之长生，承戊土之资，成杀印相生之格，惜乎时令关係，寒土之生殖力不强，故当以火辅之，以木驭之，金与水土，至多祇可点缀一二，多则不取。

丑月壬日己酉时

丑月中藏已土，透出时干，为壬水之正气官星，时支值酉，酉丑会局，以成正官正印相生，非有丁或午，卽使清正可风，亦然弗发，必须有火，庶乎高贵可跻，大怕乙木尅己土，卯木冲酉金，则为伪君子矣。

丑月壬日庚戌时

月值丑土，时逢戌土，土旺用事，壬水受制，如在时干透庚，承厚土而生衰水，但金寒水冷，堕指裂肤，令人望而生畏，故要木火配合，使凝寒瑟缩之气，消化于无形则善矣。

丑月壬日辛亥时

严寒之壬水，虽生于丑月衰地，却又得禄于时支之亥，且丑中之辛，露干生之，壬水甚旺，仅以寒冷而少活力，如有丙丁，则为辛壬合而牵绊，见巳则有亥冲，唯有支有午寅，然后丙丁出干，虽合无忧矣。

