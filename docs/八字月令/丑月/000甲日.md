丑月甲日甲子时

甲诞丑提，冠带之位，斯时天寒地冻，木之生机受阻，丑乃湿土，见子则荡，甲木覆而不载，根虚则木必受倾，急欲有丙丁之火，驱水之寒，固重之土，培木之根，如再来辰丑亥子等字，虽有一二点火土之神，亦觉其病重药轻也。

丑月甲日乙丑时

甲木诞于十二月，天寒地冻，木性盘屈，月时之支，两丑并列，以丑中辛癸深藏，沉鬱之气未除，时干乙劫，望之似可助身，实则木不能助，必须有丙寅戌未等字，万象乃转清新，火土两缺，病重药轻矣。

丑月甲日丙寅时

丙寅为木禄火生之地，寒木有火透干，配合可谓有情，十二月甲木，以取食伤生财为上格，食神制杀亦可喜，命书云，冬月甲木，火重不厌，水泛非祥，二语意义安在，盖首重调候二字耳。

丑月甲日丁卯时

卯为日元甲木之刃地，时干透丁，暖木不足，须有甲木多助，亦可发丁之焰，甲多日丁，用等于丙冬木以重见金水为忌，水多乏土，则木更寒湿。

丑月甲日戊辰时

甲木得馀气于时支之辰，时干戊土临财，通根于丑，一木三土，显係身弱财多，喜有木以助身，制去土财之病，更妙火之食伤，用之温暖土木之性，如柱中印比不见，更来一派火土者，可作当令之从财格。

丑月甲日己巳时

暮冬万卉阑珊，为甲木休囚之地，月提丑土，因丑藏癸辛而增寒，妙乎时逢己巳，丙火坐禄，有寒谷回春之象，时干一己合甲，名为财来就我，适为我用，富丽堂皇，苟有一二点木以助之，益觉情协气和矣。

丑月甲日庚午时

时透庚金，得库于月提丑土，七杀可谓有气，日元甲木无根，身杀难见两停，所喜时落午火，杀化为权，兼以暖木之寒，如有木比通根相助，格取伤官制杀。

丑月甲日辛未时

甲木得库于未，又为日元贵人，冬木赖以盘根，惜乎丑未一冲，未中乙丁皆伤，时干辛官，坐库于丑，清纯不浊，纵以辛官为用，尤应先见木助，至于水之印绶，柱中切忌见之。

丑月甲日壬申时

壬申金水两旺，冬木受害匪浅，木弱不胜土财之制水，祇有用木比以泄水，较为相宜，惟不问其水旺木弱，与夫木旺水弱，寒则一也，独有火之食伤，身弱得之，则成反生，身旺得之，亦足见珍。

丑月甲日癸酉时

癸酉两神，性皆属阴，木寒岂喜见之，日元甲木临酉，较坐申金尤弱，且酉丑半会金局，木根尽枯，欲去其病，须有木以助之，土以培之，三者咸备，格自佳矣。

丑月甲日甲戌时

天干双甲，地支隻土，木土交战，财星被夺，按之比财相峙，妙有火来通关，则成木火土三神成象，卽或不以通关论，在兹寒冬腊月之木，又非火暖不可，但因身弱财旺，木神更不可或缺也。

丑月甲日乙亥时

甲木临亥为长生，时干劫财，又来助身，日元得地通根，可谓旺矣，惟丑亥中金水归旺，有损木之精神，丙丁之火，以全木之生机，金可生助旺水，土来何妨见金，总之，木寒不发，见火乃荣。

