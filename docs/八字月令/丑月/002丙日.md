丑月丙日戊子时

季冬丙火，气进二阳，较初冬仲冬为有力，月时子丑六合，时干戊土高透，食伤并见，火气尽泄于土，若无通根巳午之火，断难冀其生旺，旣以土为病，木印乃疗病之神，毫无疑义。

丑月丙日己丑时

时逢己丑，伤官并见，丑中癸辛同宫，气亦生旺，土金水相生有情，独弃日元丙火于孤立，是不应旺者而旺，失之于偏，应旺不旺，失之于昌，救其弊，惟有木印火比两神以调和。

丑月丙日庚寅时

丙火长生于寅，月丑土来生金，身旺而财星亦旺，书云，身旺见财，其财得为我用，身弱逢财，其财反来尅身，更妙时干庚金，赖寅中丙火以暖之，如天干有水透出，则当舍财而从官杀。

丑月丙日辛卯时

丙日丑提，火泄于土，时逢辛卯，金来尅木，比印皆损，日元嬴弱，如能支见木印，火比，则以食伤生财为用，否则总以帮身为宜也。

丑月丙日壬辰时

月提丑土，时支辰土，望之似土旺，不知辰係水之库地，丑中辛癸相生，水有金生，加之一壬透于时干，日元丙火，几被水制殆尽，如干支再来金水，助其旺势，惟有作从杀论。

丑月丙日癸巳时

丙火归禄于巳，日元通根有气，巳中庚金，以有丙火之制，其财不全，丑中癸水透干，官星独发而清，身旺用官宜矣，用在官星，忌有壬杀来混，独喜庚辛之生，一见戊己杂出，谓之破格。

丑月丙日甲午时

丙见午火，羊刃之位，一甲透时，帮身为旺，月提丑土伤官，身旺泄之有情，书云，身旺者宜尅宜泄，惟用在泄神，不应再见水之尅神，用在尅神，自不应再见泄神，尅泄不能并用，择一可耳。

丑月丙日乙未时

月丑时未，杂气丑冲，未中乙丁，因冲而丙火根去，徒留时干乙印生身，力量微弱，而丑未两土，得时当令，更损丙火之气，宜有木印佩之，势比助之，身主始得健朗。

丑月丙日丙申时

两丙虚透干头，申财有丑之生，金旺火弱，日元根浅，急宜注意者，要先固其本，旣病身弱，当进参燕补之，参燕者，木火也。

丑月丙日丁酉时

丙丁虚露无根，丑酉会金而得地，身弱财旺，显而易见，深冬土旺，金亦随土而张，非似仲冬水旺泄金可比，日元过弱，无须土之通关，祇要有通根之刧比为助，木印为生，斯可矣，水乃去火之神，身弱尤忌见之。

丑月丙日戊戌时

一火三土，日元之英华泄尽，伤食迭见，身弱不言而喩，戌中一点丁火，又被丑中癸水暗伤，丙已孤立，土已成象，非有木印为助，安能解围，如再见戊己丑辰等字，格局变成从儿。

丑月丙日己亥时

月提丑土，透于时干，伤官极旺，亥丑中壬癸同临，官杀相混，土水夹杂，气势浊而不清，日元丙火，经此尅泄，又安望其地位巩固耶，妙在亥中藏甲，印绶逢生，聊可补身弱于万一，所喜重见火比，更透木印，我得从容而胜任尅洩矣。

