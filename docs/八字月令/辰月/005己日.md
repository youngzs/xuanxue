辰月己日甲子时

甲与己合，格成化土，惟已土卑湿，喜有火暖，凡洩气之金，破格之木，皆所忌见也，若化土不成，水木为喜神。

辰月己日乙丑时

土多喜木疏，乙木七杀，祇宜滋，不宜制，故水木多见不妨，金若不伤木，火若不猛烈，亦属可喜。

辰月己日丙寅时

丙暖土，寅疏土，兹再需要者，水之润耳，有水兼有金，富阜而聪颖，水不伤丙，富而且贵，土多淤水用木。

辰月己日丁卯时

丁火卯木，亦所以疏暖己土，特力不如丙寅时，总宜水润木制，如水太多，灭火堪虞，所以水少要金，水忌金。

辰月己日戊辰时

土重如山，再多便患崩矣，最喜有金化之，木疏亦宜，但若少数之木，恐土重而木折，要水并见方佳。

辰月己日己巳时

火土齐备，赖有金水木以调剂，水木相生者，贵甚于富，金木相生者，富甚于贵，火再多，土易焦，土再多，一贫如洗。

辰月己日庚午时

己土当令，又得禄于午时，喜庚金之洩化，若干支见水，谓儿又生儿，清秀极矣，木之疏土亦宜，然须与庚无犯。

辰月己日辛未时

土多则顽，所妙辛金洩秀，忌火土再逢，喜金水并见，木制而无力，不如用辛，水木相生，乃可取木。

辰月己日壬申时

申辰中皆藏水，壬又高透，偏重于财，己土且更卑湿矣，要火土相联，帮身，除湿，单见火，力不敌水，名贪财坏卽。

辰月己日癸酉时

己土洩气于酉，辰为财库，癸财又透，再见金水，必致财多身弱矣，丙印戊刧最宜，巳午未乡亦喜，木能尅土，亦閒亦忌之神。

辰月己日甲戌时

戌为火库，甲己化土更真，水火润暖己土，皆有利于化局，金不宜多，多则盗洩土气，若化土不成，金与木，又为必要之神。

辰月己日乙亥时

乙木七杀，馀气在辰，又得亥水之生，己土如不胜任，须火印以救之，金虽能尅木，亦洩土气，有利有弊，可用而不可用也。

