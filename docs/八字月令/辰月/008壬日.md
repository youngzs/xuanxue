辰月壬日庚子时

壬水生于辰月，厚土壅塞，而水不流畅，即是弱象，或谓壬乃大海，无身弱之说者，须知石烂海枯，海虽大而能枯，焉能必不谓弱哉，好在时逢庚子，庚之源，子之流，不啻崑崙，江河所从出，而滙于大海，返弱为强势将横决，必得一戊，作之隄防，乃以杀为用，刃杀相济之佳造也。

辰月壬日辛丑时

辰月土旺，壬水休囚，再值丑时，虽丑辰皆湿土，亦足以制弱之壬，幸而时干辛透，印缓相生，使壬水有气，如年月再有一木疏土，尤为美满，如无木疏土，则须柱有庚申，以泄旺土，亦不得已而求其次之道也。

辰月壬日壬寅时

辰月库中之壬，水源被旺土所塞，则时之寅，洵足以启其闭塞，使水流通，况又比肩助之，等于两滙交流乎，如再有金，水有所承，而土有所泄，斯更美矣，忌戊己而不忌木火。

辰月壬日癸卯时

壬水日元，死于卯而墓于辰，今以辰月卯时，纵有癸水，补助力微，须赖金生，否则等于停留之死水矣，然若坐寅透甲，东方一片秀气锺之，其他不见一点土金，则取从儿格可也。

辰月壬日甲辰时

壬值辰月辰时，旺土相尅，杀重身轻，甲木透于时干，纵能尅制旺土，但亦盗泄水气，犹欠十全，必也，柱中有金，则弱水可生，厚土以泄，甲木虽与对敌，但因三春之木，金所不能剗尽根株也。

辰月壬日乙巳时

三月土旺之壬水，源流被塞，辰中藏乙，得露时干，可以疎水道而导海流，惜乎时临巳火，受乙木之生，而转生土，增厚土质，助虐为虑，所以最妙年日坐申，不但壬得长生，或见金透，旺土泄气，而又巳与申合，木为金制，火旣无所禀承，则太过之土，亦不获逞矣。

辰月壬日丙午时

季春土旺用事，壬水生此，水为土掩，乾涸可虞，岂宜再逢丙午纯火时元，以生旺土，苟再年月有土而无金水木，迫之弃命而从杀，反以火土为喜，水木为忌，如以辰月而不作从格论，则非大量金水生扶，定必真穷假富矣。

辰月壬日丁未时

丁壬虽合，惜乎辰月土旺之时，虽曰木有馀气，究竟合而不化，况又喂时，未土亦旺，故与上条丙午时理论相同，必须并见金水，则水有所生，土有所制，尤须水多于木，为先决条件。否则还是身弱。

辰月壬日戊申时

壬水生辰提，辰中戊土出干，身衰杀旺，好在时落于申，为壬水之长生，辰与申又会局相助，格为杀印相生，而其身杀两强之妙，如再干头见申，直接制旺杀，更是十全，降格以求，则以庚易甲亦可。

辰月壬日己酉时

辰月酉时，辰酉六合，土势从金，壬虽休囚，尚得生气，所惜时干己土，终觉赘疣，是宜以金泄之，或有乙木伤之，乃全中和之道，大怕见火，以及阳木，防火资土而甲与己同化耳。

辰月壬日庚戌时

壬生于辰，乃少年不发库中人之象，时逢庚戌，辰戌相冲，所谓墓库逢冲必发，又有庚金，以为壬水之源，因是杀印相生格也，惟考时令，终觉土旺而杀重，所以火土为大忌，金水为喜神，佐以一点之木，则美不胜收矣。

辰月壬日辛亥时

辰月库中之壬水，最喜辛金之透，俾衰水有所生，旺土因以泄，况又时临于亥，乃壬水日禄之乡，大可返弱为强，假杀为权矣，故金水不必再见矣，木火宜少，土则独戊一夔已足。

