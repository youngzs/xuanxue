辰月辛日戊子时

辛金生于辰提，辰中戊土透干，土旺用事，致有埋金之虑，致有埋金之虑，时临于子，虽曰长生，不足以补救埋金，必须甲木出干，以疏旺土，而子水生木，不致成为废材，倘有火，则旺土更厚，见金水，则无关乎荣辱，苟得金木交差，乃为上格。

辰月辛日己丑时

辰月土旺用事，时为己丑，重重之土，柔弱入墓之辛，势必遭其埋灭，所以柱中有木，卽以财星为用，所谓财以破印也，最喜水木，必为时势之英雄，盖不顾名义，不择手段，惟以富贵为目标也。

辰月辛日庚寅时

辛金日元，生于墓库之辰提，辰土生辛则未必，埋金则可能，故必须疏土之木，始为佳造，兹时值庚寅，不喜其庚金相助，而喜其寅木疏土，如再干见壬甲，大富可立而俟，奇才亦由天授，火则弗喜。

辰月辛日辛卯时

辛日辛时，连枝有助，生辰月墓库之乡，未可谓无生气，则时元卯木偏财，足为养命之源矣，苟再乙透，则成杂气财星，再能支中见亥，使比肩无分财之嫌，独怕丙火，致两辛妬合，次忌酉金，来冲破财根，苟其露庚坐寅，则身财交茂矣。

辰月辛日壬辰时

辛金墓库于辰，月时皆辰，不啻网罗四佈，辛金不能展佈其材性，时上虽逢壬水伤官，但壬水亦墓于辰，等于沧海遗珠，鮹人亦难寻见，必得木之尅土，火之照水，庶能合浦珠还耳。

辰月辛日癸巳时

辛金墓于辰，死于巳，时巳月辰，休囚之象，卽云土旺，徒使金埋，辰中癸水透露，联巳火似合温润之旨，但若无木，则土何从疏，火何从秉，水何从泄，一派烟雾迷茫，更从何处得生尘之宝钗乎。

辰月辛日甲午时

季春辰提，正当土旺，再值午时，以生旺土，则土愈厚，而辛金沉埋愈深，所以甲木财星，以疏旺土，固相需甚殷也，苟能年月并见庚壬，或露丁而坐申，定是大用之造矣。

辰月辛日乙未时

辰月未时，以两重当旺之土，生入墓之辛，反嫌土重，则乙木财以破印，深合强者抑之之旨，不可再有比刼以夺财，并忌官杀之泄财以生土，若逢壬癸，以灌漑其木，定为富命。

辰月辛日丙申时

丙与辛合，而在辰月申时，申辰会局，如支逢子水，未进土令，则化水之格以成，考申乃辛之旺乡，四字已有一土二金，何畏一丙，况丙辛合而尅中有情耶，金木水土，咸非必忌，独火须迥避之。

辰月辛日丁酉时

辰月酉时，辰与酉合，土旺金相，化金助辛，故辛虽入墓之金，究因时归日禄而不弱，所以时上一位丁火七杀，允可作用，然丁火犹觉根浅，故以岁月有木为佳，壬水不忌，独不喜癸，倘若干有土木，则癸水亦不足虑矣。

辰月辛日戊戌时

季春辰月，土旺用事，时为戊戌，辛金日干，真是土厚金埋矣，纵辰戌交冲，其土冲动而活，但若不见甲木，总是愚蠢劳苦之命，最妙壬甲并透，而又日坐于亥，则病重葯重，大富大贵之造矣。

辰月辛日己亥时

辛日生于暮春，辰月土旺，再见己土高透，相生太过，而有母慈灭子之嫌，喜其时落亥水，壬甲内藏，苟能壬甲再露干头，必非凡土，火非所需，金则弗忌，如以甲易乙，亦甚妙也。

