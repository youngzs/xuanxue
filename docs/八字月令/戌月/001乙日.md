戌月乙日丙子时

九月木性枯藁，不能无水以滋养，月提戌土当旺，藏丁而土劫转燥，时丙坐于戌，盗泄乙木太过，而时子又被提戌所制，精神全缺，病在于燥，须水来为之湿润。

戌月乙日丁丑时

日元乙木，坐下戌丑之财，木衰土旺，颇有折之之象，所喜丑中辛癸同，一个元机，暗中有生木之情，惟辛癸藏而不露，生木之力尚微，苟另有刦比以实之，印透以生之，则我不困于旺财，而旺财被我利用矣。

戌月乙日戊寅时

乙木得根于寅，斯名籐萝甲，时干戊土正财，以通根月令而愈旺，谓其身财两停可矣，惟木土上下交战，不无相峙之象，而有争财之势，丙丁乃调和之神，兼可暖木之气，柱中急应见之，此外尤喜有一二点水以润之。

戌月乙日己卯时

乙木得禄于卯，己土种根于戌，身虽旺而财星更旺，时值深秋，木土皆燥，必须有水润泽，金来发水，方免偏枯，况秋木原以水为真神，见之自更可贵。

戌月乙日庚辰时

乙木馀气于辰，辰戌一冲，木根尽拔，而土气转旺，时干庚官独透，坐辰而官星益清，财官虽清，无如身不能任，急须有刧比为助，印绶来生。

戌月乙日辛巳时

月戌时巳，火土得地，时干辛金得生，火土金三神均旺，独日元乙木孤立，急宜水木同来，生扶日元之弱，抑其太过而补其不足，象成中和，斯为美矣。

戌月乙日壬午时

午戌会火，乙木之气尽泄，一点壬水透干，燥木转为湿润，火势太旺，水木皆弱，旺弱不均，允宜扶弱旺，如再见火土杂出，身印绝无根气，则当从其火土之势，而以从财论命矣。

戌月乙日癸未时

乙木秋生，枝叶枯萎，无力任当旺之财，时逢癸未，未又燥土，愈觉财多身弱，癸虽生气，因坐于未，生木之力极微，必须柱中再有金水，则旺土得金而盛气泄，弱木得水而生意足矣。

戌月乙日甲申时

甲乙两见天干，地支坐下戌申，财官旺而身弱，妙在申中一壬，乙木絶处逢生，喜再木比相助，扶持精壮，否则虽有迭迭之土金财官，终恐难为我用耳。

戌月乙日乙酉时

九秋土旺金相，乙日再遇酉时，酉戌同位西方，财杀甚旺，乙木太柔，时上比肩，似可帮身，无如自絶于酉，欲助无能为力，须有阴水暗滋，或寅卯以通两乙之根，土与金皆大忌也。

戌月乙日丙戌时

乙木支临两戌，时干一丙高透，木性枯燥已极，喜有水透制火润木，方全旣济之象，木弱本可赖印相生，木太弱，更不可乏比为助，如比印两无，再见旺火结党者，可作从儿格论。

戌月乙日丁亥时

乙木根种于亥，亥被戌制，然亥中甲木回尅而护印，因之乙木虽弱，印生转旺，时丁坐于亥地，火气欠足，喜有丙透，可取伤官生财。

