戌月己日甲子时

戌月之己土，不论土旺用事与否，终为进气之象，良以戌为火土之库耳，卽使四柱无火，亦自具天地生化之机，所以时逢甲子，财官可用，伤食亦宜，惟庚金终非所喜。

戌月己日乙丑时

乙木墓于戌，己土墓于丑，似皆柔弱，月令在戌，秋木不华，则土气厚，木气薄，必须水火并具于柱中，始可以杀为用，有火无水，不能用杀，逢金更甚。

戌月己日丙寅时

己土旣生戌月，时元又值丙寅，不但丙火坐寅，为印绶临于长生，且寅戌会局，以助丙火，未免火烈土燥，全凭有水透干，庶可调剂于平，逢水有金更佳，木火土非所宜也。

戌月己日丁卯时

己土生当戌月，戌中藏丁，透而生己，卯虽属木，卯戌六合，此乃生旺太过，以火为病，以水为药，见木则厝火积薪，见土则身旺无依，必得金水相济，乃可有为。

戌月己日戊辰时

己日辰时，而生戌月，辰与戌冲，土气活动，益以戊土相扶，生旺已极，必须得木之疏，而又以水辅之，然而太旺之土，逆折不如疏泄，最合金水两见，始成富贵利达之士。

戌月己日己巳时

日时两巳，其势不孤，又有巳火印绶之生，戌土劫财之助，敦厚极矣，土旺则金相，巳中藏庚，戌内藏辛，但敎干透庚辛，再能见水以润泽之，资产富有，复何疑哉。

戌月己日庚午时

虽云旺土而庚金有气，然因午戌会半火局，以销铄其金，所以火为之病，非水多不足以制火而救庚，或则运走北方亦宜。

戌月己日辛未时

时当戌月，戌中辛金食神，透出时干，而己土则有未戌同类之助，合于食神大喜劫财乡之说，但未戌两支皆有丁火暗藏，必须有水，以制其丁，方无顾虑。

戌月己日壬申时

生旺之己土，力足以任财，兹则壬水财星，坐于申金长生之上，不媿源远流长，可卜富厚终身，且必生贵子，不宜有木，以吸收壬水之量，祇喜金以生水，富有千锺，略见火土者尚无大碍。

戌月己日癸酉时

戌月癸酉时，己土当令，食神有气，而财亦有根，最好柱中再见金水，天生富命，如见土，则以金透为佳，如逢木火不为忌，而亦不为喜。

戌月己日甲戌时

戌月而又戌时，戌乃火土之库，甲木透而合己，可作化土论，但必须不见金水木乃真，否则宁以金水为用，惟金水不可太少耳，若年月木多，则当仍用官杀。

戌月己日乙亥时

己土正在当令，原须水以滋之，木以疏之，按乙为阴木，亥为地？泉源，杀得财生，力足疏土，不可再见印绶比势与财杀相抗，能见金以生水，自不为忌。

