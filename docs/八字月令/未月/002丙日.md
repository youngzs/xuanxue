未月丙日戊子时

丙临六月，气势逐渐销沉，盖未土当旺，嫌其有晦火光，时干戊食高透，时支子水，上下被土所困，官星等于虚设，际此情形，喜有木印制土生身，以复丙火之性，救子水之官。

未月丙日己丑时

己丑皆属阴土，而丑中又有辛癸之相生，其性质逈异于詗亢之戊，月未性虽乾燥，究亦有晦丙光，以土重为病，身旺喜有金以泄土，格取伤官生财，身弱喜有木印之生，格取伤官佩印。

未月丙日庚寅时

丙火日元，馀气于未，长生于寅，气势转强，一点庚金透时，虚露无根，身旺未能用财，须有申酉丑辰等字坐支，方可以财为用，土气太燥，尤须有水润泽。

未月丙日辛卯时

卯未会木，化伤为印，火有木生，身旺可知，时干一辛高透，与丙牵绊，以时值土令，决无化水之理，戊己为夏火所忌，少见无伤体用，多则有浊水之咎，所谓假神乱真是也。

未月丙日壬辰时

丙火见辰未，食伤泄重身轻，但未中乙丁同宫，略可助火，须天干透甲生丙，方为有力，时壬为调候之神，是诚可喜，惟以火正退气，若再多见金水，亦防三伏生寒也。

未月丙日癸巳时

丙火赖巳以生旺，未巳中两土皆燥，不无泄火之嫌，时癸露而无根，兼有土之觊觎，其水不免枯竭，病在食伤，喜有木印以去土之病，次须有水润土之燥，用木用水，不可执一，活看为是。

未月丙日甲午时

丙火通根于未，甲木临下午火，午未六合，木火成气，细按之，则木火土三，生生不息也，气势虽纯，总以燥渴为病，须有壬杀制刃，书云，杀无刃而不显，刃无杀而不威，盖即调候之意也。

未月丙日乙未时

丙火两得馀气于未，乙木又两见库地于未，日元虽患土洩，然有乙木丁火生扶，依然旺相，柱中喜有壬癸之水，润斯枯燥之木，则木火有相生之情，兼有金来泄土生水，更不偏不倚矣。

未月丙日丙申时

日时两丙，以未中乙木为根，时支申金，申中金水相涵，重心在于水杀，以壬为用，遂成旣济，如有透干之水，复有庚辛之财，转成杀重身轻，非有木印化杀不可。

未月丙日丁酉时

丁刼通根于未，丙火有未中乙印之生，旣有印刼，当以有气论，时支临酉，以干丁制止，比重财轻，应有申酉辰丑等字，加强财力，使身财两停，其财乃为我用矣，或财与身强弱悬殊，是名财星不真，一见水之官杀，当舍金而从水。

未月丙日戊戌时

三土三火，望之似属相均，不知时值土旺，火力远逊，以土为病，急欲透甲医之，此乃伤官佩印，如不见木印，重来土金之神，又当以火土从儿格论命。

未月丙日己亥时

亥未半会木局，七杀化为印绶，以亥藏壬，湿木未能生丙，仅以未中乙丁为根，时干己土通于未，有泄衰丙之气，六月丙火退气，除水旺生寒，喜土驱水外，总以重土透干为病，救之之法，身旺以金泄之，身弱用印制之。

