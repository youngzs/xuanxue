未月丁日庚子时

未月丁火，阴柔气弱，已成强弩之末，时逢庚子，状似七杀根伏，实则杀为未制，庚财虽泄于子，有土气又转生，时届夏末，丁力旣弱，固不可无甲以引助，或刦比以幇之。

未月丁日辛丑时

丁日坐下未丑，食重等作伤官，六月火衰土旺，丁火独患其泄，时干辛金，得库于丑，财星不弱，惟不能为我所用，柱中火力不足，自喜甲印生之，复有一庚以佐之，此庚金劈甲引丁之说也，丁火无甲，则无所附丽，甲木无庚，无所发挥，此係理外之理，六月丁火，应作如是观也。

未月丁日壬寅时

丁火临于提，火之馀气也，时支一寅，刧印禄生之地也，日元因之转旺，时干壬水，官星本清，乃以坐下寅木病地，徒然见木而泄，其为无辅之孤官明矣，须有得地之金水为助，使其身官两旺，始美。

未月丁日癸卯时

卯未会木，食化为印，去忌存喜，日元赖印为旺，时干一癸泄于卯，亦是杀印相生之象，惟身旺之造，自不宜以印化杀，独喜财来滋杀，故水弱得水助固佳，如有金财滋杀尤妙。

未月丁日甲辰时

丁未甲辰，印比两得馀气，而未辰皆土，泄丁而丁怯，喜其时干透甲，旺土得制，弱火得生，有病有药，不偏不倚，最喜有庚再透，遂成劈甲引丁之大用，所以六月丁火，不忌财印交错也。

未月丁日乙巳时

时干乙木印绶，泄之于巳，而巳火劫财，又复泄之于未，身印似旺非旺，且不问其身旺伤旺，仅以火炎土燥论之，柱中须有壬癸之水润泽，方能恢复全局之病，此亦调候之神，论命当先顾及之。

未月丁日丙午时

丁火日元，时逢午，归禄成格，时干丙火，又来生身，而月提未土，与时午六合，满盘炎上，惜在夏末，见水须防火激，见金须防金鎔，欲使其体用不碍，惟喜有土以泄之耳。

未月丁日丁未时

天干两丁，地支两未，日元之气势极旺，惟月时坐下两土，有晦火之光辉，又以土燥为病，自应有水以润之，且乙丁气皆属阴，甲岂可无之，丁以甲木来引，见之乃是上格。

未月丁日戊申时

丁火日元，提未伏藏乙丁，衰火赖此库中印比以生，但月未时戊，伤官之气究旺，时支申金，藉土生而更强，仍以身弱财旺，实难负荷，自喜甲丙同来助身，俾身财得以两均。

未月丁日己酉时

丁日未提，生力弱而洩力强，盖土正当令，丁火怯矣，时干己土，坐下时支酉金，食神旺而生财，柱中一点比印之根，自难任此食财，如再见迭迭之土，兼获透干之金，火土金三神成象，当顺其土金之气，以从儿格论，否则仍喜木火帮身。

未月丁日庚戌时

时戌为丁火之库，提未为丁火馀气，丁有衰而不穷之象，季夏土正乘权，戌未相刑，其土愈实，时干庚金，因土旺而金亦加强，身财并美，惟以气势枯燥，须有水以润泽，则金局呈中和之象矣。

未月丁日辛亥时

日元丁火，以月未时亥之会木，弱而不弱，亥中官印双清，兼有时干辛财之生，可谓气协情和矣，如用官，以透干为真，戊己之神不可见，见则弃官而用财。

