巳月丁日庚子时

四月丁火，气势转炎，时逢庚子，庚虽长生于巳，以巳坐火位，金未能用，且庚又洩之于子水，是壮杀星之气，喜有壬水透干，以解火炎，或土露生金，救全财星。

巳月丁日辛丑时

地支巳丑，时干辛金高透，拱金之局，转成会金之局，日元丁火，虽坐下月提之巳，因会而失火之大用，顿成身轻财弱之象，理宜有甲木透出干头，助长火之气势，然后再见壬水，泄金之气，自然五行匀停矣。

巳月丁日壬寅时

丁火得禄于巳，长生于寅，印刼同来，火势转炎，时干壬水无根，见寅则泄，身印太旺，如丙火再透，名为丙夺丁光，喜有水以助官，或金以生官。

巳月丁日癸卯时

丁火有月提巳火之助，时干卯印之生，生旺可知，时干一癸，气又泄之于木，水木火生生不已，气势极清，乃因火力太壮，湿润不足，喜有金水得地通根，以为调剂。

巳月丁日甲辰时

丁日巳提，夏火通根，时干一申，引火之力尤强，幸喜时支辰土，收旺火之气，书云，太旺宜泄，此之谓也，更喜再见金来，格取食伤生财，如柱中乏金，单用土泄亦可。

巳月丁日乙巳时

月时两巳，助丁之力极强，时干乙印，又来助火，木火通明之象已成，所喜有金透干，用之为财，但木火乘旺，如无金财，又无水济，可作炎上格论命。

巳月丁日丙午时

丁火得禄于午，丙火又坐禄于巳，丙丁上下交禄，其势炎炎难遏，自当顺其旺火之气，喜土泄之，土金同来尤妙，独不宜再见壬癸之水以激之，滴天髓云，暖之至者，反以无寒为美，其言深有味也。

巳月丁日丁未时

巳未拱，而时透丁火，已成南方一气，若论其象，与夏丙无异，一神独旺，自当顺其情，不畏木印之再生，如干支再来甲乙寅卯，格取炎上为宜，土泄有晦，水尅有激，金来无伤其体用也。

巳月丁日戊申时

巳申六合，不同三会成局之易变其性，故月巳仍不失助丁之火，时申仍能全其财用，惟申中藏壬，财有泄于官，时干戊土，通根于巳，重而晦火，所喜甲印高透，引生丁燄。

巳月丁日己酉时

巳酉会金，己土生金，金党而旺，日元丁火弱矣，柱中以金旺为病，不知夏火见金，祇身稍弱，而金成方局时，反可作火金迭迭格论命，惟须有一二点水以济，方称佳格。

巳月丁日庚戌时

丁火得巳助戌库，庚金长生于巳，馀气于戌，身财两均，火金气势相峙，得有戌土以和之，并不以此为病，所病者，土金太燥，所谓火炎土燥，须有水来润之。

巳月丁日辛亥时

巳亥一冲，藏神皆伤，欲以巳中丙火为助，则丙失其力，欲以亥中甲木印绶来生，则印失其功，因之日元丁火，遽尔强转为弱，时干一辛财亦不真，际此情形，宜有火比木印，方显精神。

