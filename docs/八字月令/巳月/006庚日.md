巳月庚日丙子时

庚生巳月，虽係长生，究是火旺之初，金不坚强，时上透丙，丙火得绿于巳，纵云？不鎔庚，终嫌尅制，最宜有土相生，有水制杀，必掌政权，大忌木来泄水资火，则为贫夭之命矣。

巳月庚日丁丑时

丁乃后天之火，力足鎔金，况又庚生巳月，丁火乘旺，超于庚金得长生之资，幸赖丑时，丁纳于炉灶之中，己丑半局助金，如见水则曲突无烟，如得木土两透，则丁火官星，与金庚日主，无不生气勃如矣。

巳月庚日戊寅时

庚金日主，巳火月令，巳为戊之禄，庚之长生，且戊土亦坐生于寅，庚金颇有生机，然寅木财星，亦是火之长生，以至燥土不生，必须得水润之，方有活气，柱中无水，便为下格。

巳月庚日己卯时

巳月庚金，火旺土相，己土透干以生金，卯木在时以生火，中和为贵，金木火土，各行其是，喜再有壬癸以济之淬之，所谓群金生于夏，妙用玄武是也，倘见甲乙，则印绶受制，生气索然矣。

巳月庚日庚辰时

庚日庚时，枝连同气，生当巳月长生，辰土印星得禄係身强之格，所以见木，定为富人，见火当为贵客，木火皆全，辅以一位之水，则必立业建功，荣华絶顶。

巳月庚日辛巳时

庚日而生巳月巳时，火力多，生气少，剥而不纯，虽有辛相扶，然区区之阴金，为助綦微，终不能作生旺看也，故必水土并透，庶太剥之火，有制有晦，不旺之金，有生有救矣。

巳月庚日壬午时

庚日午时，月建在巳，官杀混杂，幸赖壬水为食，将七杀遥为制伏，惟尚嫌水源不足，盖壬水絶于巳，气秉不强，弱庚又不能使壬水发育健全，故以见比刼为上。

巳月庚日癸未时

庚金长生于巳，冠带于未，不为无气，卽云火旺土燥，幸有癸水以和之，不可再多火土，惟若见土而又有木，癸水可以保全，则亦无害，盖此条之关键，全寄託于癸之一水耳，最宜者，或比或刼也。

巳月庚日甲申时

庚金得禄于申，时通日气，甲虽自絶于申，在夏初，正值畅茂而条达，自能有助于月支之杀，加以巳与申合，合杀胜于制杀，故可用取财杀，且身杀两强，财权并盛必矣，祇可见水生木，不宜以金伐木，此着不可忽。

巳月庚日乙酉时

乙与庚合，时酉为庚之旺乡，巳虽属火，会酉成局，倘再支逢丑土，而柱中不杂一些木火，则是化金之格，而作名公钜子，若再见木火，总是身强喜财官，亦非薄命。

巳月庚日丙戌时

巳月庚金，尅中有生，时逢于戌，戌为火之库，而实土之本质，亦尅中相生，不料丙火高透，虽阳火不能鎔金，但终嫌炽烈矣，须得玄武之水以相解，大怕木透，不啻助桀为虐。

巳月庚日丁亥时

庚日而值亥时，逢巳火，巳亥交冲，火愈冲愈旺，水愈冲愈衰，丁火适值旺乡，亥中藏甲，又在暗中泄水资火，大有星星之火，足以燎原，庚被鎔解矣，欲其凝而不流，端非火土之力不为功。

