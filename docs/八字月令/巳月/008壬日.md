巳月壬日庚子时

壬水生于巳月，火旺土相之时，故壬绝于巳，时遇庚子，巳中庚透，印值长生，壬水巳非无气，加以时临子水，为壬之旺卿，因而返弱为强，不忌巳中丙戊，但不可多见火土，若戊土独透，则木之制杀，为不可少矣。

巳月壬日辛丑时

巳月火旺土相，壬水逢绝地，时临于丑，丑中辛金正印透出，巳可绝处逢生，况巳丑亦会局生壬乎，不忌戊土，以能生金之故，独忌丙火透干，盖与辛相合，定为失恃之儿，若见丁直接尅辛，反不甚忌，因丁被壬合也。

巳月壬日壬寅时

巳月壬日，时临寅，壬病于寅，绝于巳，即有时上比肩帮扶，亦无力量，必须巳中庚金出露为上，否则纵使年月比劫重重，亦犹一羣老弱残兵，不轻一击，此条关键，全在庚之有无，最忌土木。

巳月壬日癸卯时

壬水生于初夏，火土旺相，时逢癸卯，卯木生起旺火，财多身弱，固喜金水生扶，但时干之癸，乃是阴水，同被木泄火煏，故与上条壬寅时理论相同，亦须有金，乃成贵格，不过透庚则忌丙，见辛总畏丁耳。

巳月壬日甲辰时

火旺土相之巳月，再逢甲辰时元，甲虽疏土，亦虑其泄壬水，生旺火也，如馀柱有火土，无金水，贫夭之命，盖辰为壬库，故不能从财杀，最喜大量之金水。

巳月壬日乙巳时

壬水日元，生巳月巳时，两逢絶气，盖以乙木相泄，而生当旺之火，无根之水，亦惟弃命从财耳，如从财不能澈底，必也，年月透庚，支或逢申亥，成财命有气之造，富亦可期，

巳月壬日丙午时

壬水生于孟夏，火气日进，水势临于垂絶之地，其所不絶如缕者，仅有巳中藏庚暗生，今以时为丙午，火旺已极，非得壬庚透而坐子申不可，否则金水亳无，祇有木火，是诚弃命从财，为入赘之齐髠。

巳月壬日丁未时

丁与壬合，财来就我，时令旺火，故不化木，时值未土，质虽土而位于南，巳未拱午，财旺身衰，必须比刼之助，以分财力，而轻壬水责任，但比刧尚嫌无根，还要有金生水，始为贵耳。

巳月壬日戊申时

壬水在巳月为絶地，遇申时为长生，是真生逢絶地矣，但戊土杀透，得禄于巳，纵巳申合，亦难使土之压力减低，必须生于庚年，则为辛月，金气生旺，或壬水自坐于子，方许威权盖世。

巳月壬日己酉时

壬日酉时，正印生身，月令在巳，巳酉会局，己土虽制壬，然因生金之故，不致尅壬太甚，所谓贪生忘尅，由是以断，则财官未尝不可为用，切忌见木，不但生火制金，且官星亦被所伤矣。

巳月壬日庚戌时

巳火月建，固是壬水絶地，然巳为庚金之长生，庚透时干，壬水絶而复续矣，时元之戌，本质为克水之土，且是火库，于是火土凭生旺之势，以凌轹壬庚，因而财杀旺于日主，须年月曁日支，再得金水生扶，以平衡之。

巳月壬日辛亥时

壬日而逢巳月亥时，亥为壬禄，遂与旺火相济，至云无根之水，不胜火力者，幸有时上辛金正印为之补救，故年月之间，不怕再见财官，壬日辛时，如遇丙年癸月，又年申日寅者，诚絶类离群矣。

