巳月甲日甲子时

四月甲木，火旺为病，叶燥根枯，生机窒碍，喜有水之润泽，金来发源，盖木气尽泄于火，巳中庚杀戊财，又来剋制，时干甲木，虽可帮身，以虚露不实，无能为力，所喜时支一点子水，足以润木之根，惟四月水临绝地，须有多金助长水势，格局始可转清，火土两神，总以少见为妙。

巳月甲日乙丑时

甲木日元，诞于四月，火旺木泄，气散南离，时干乙木劫财，露而虚浮，妙得时下一丑，丑为湿土，可以稍戢旺火之气，矧丑中辛癸同宫，木燥有赖润泽，喜再水透干头，复有一二点金以生之，遂归中和矣。

巳月甲日丙寅时

四月甲木，以金水为不离之真神，而独以丙丁为忌神，月提巳火，时坐寅禄，时干一丙高透，又逢生逢禄，木火之势旺矣，身旺本喜泄秀，特夏令甲木，反以火泄为非宜，必须有得地归垣之水以济之，庚辛之金以生之，始可免于枯燥。

巳月甲日丁卯时

木至四月，位临衰地，火旺木渴。枝叶枯憔，支卯木为刃，时干丁火为伤，大月火旺木焚之槪，欲去旺火之病，疗木之燥，非水而何，然则水印洵去病之药，抑亦旋转坤之神，再见金以助之者，益见清润可喜，添花锦上矣。

巳月甲日戊辰时

甲木日元，诞于巳月火旺之候，阳气渐壮，木不华秀，时支坐下辰土，乃为木之馀气，喜其藏一点癸水，藉以润木之燥，而戊土透于时干，转成财旺印轻，土重自然水塞，兼之巳火又来生土，则土愈旺而身愈弱矣，然则，水印木比，实为当务之急，舍此莫属也。

巳月甲日己巳时

四月薰风巳至，甲木之气转衰，月时两巳，火势炎炽，火炎则木气更弱，巳中两庚，虽有两戊之生，不致被火所鎔，然亦患乎燥亢而不能生水，欲救苟延残喘之甲木，非见重水不为功，

巳月甲日庚午时

甲日巳提，木气尽泄，时落于午，益添火焰，庚金七杀，虽坐生于巳，火旺则金其被鎔，书云，木行南离，名为散气之文，火金交战，祇要有带水之土以构通之，再有水木相助，五行有情而不悖矣。

巳月甲日辛未时

甲木日元，坐库于时支之未，孟夏火势极旺，兼之燥土不能培木之根，时干辛金，更无湿土以生之，壬癸以浇之，木之生机殆尽，如再重见火土之神，则为木火土三神成象，卽顺局中之从儿格是也，柱有壬癸之水，又当弃从儿而以印绶为用。

巳月甲日壬申时

甲木临于巳位，病地也，时支申金，绝地也，莫不曰身因尅泄而太弱，殊不知申中所藏壬水印绶，可以制食化杀，壬水坐于地，金水义结同心，甲木弱于何有，水印不能再来，太过，反成母旺子虚之象矣。

巳月甲日癸酉时

四月甲木，人恆以火旺木衰为病，然此造火病转为不病，盖柱中巳酉会金，食化为官，时干癸水，全赖金以转旺，以此得气之水印，自可助我，惟水印旣有巳酉之相助，无须重见，重见而又无戊己之财，反成母慈灭子之象。

巳月甲日甲戌时

甲木被泄于巳，时支戌财，土燥不能培木之根，时干甲木比肩，不载于地，身财之气未能融洽，虽巳戌有相生之意，究属枯燥，故须有壬癸之水调和，庚辛之金以发水，始克有济，所以夏令之木，金水实调候之真神，须臾不可或离也。

巳月甲日乙亥时

甲木长生于亥，水助木比而转旺，时干乙木坐亥，湿润而得生，乃以亥巳互激，气势有损，滴天髓云，生方怕动，良非虚语，惟巳亥虽冲，乃水来制火，非火来制水也，去火之病，适足以益我日元，所喜有金相助，全其水之精神，自然流长源远矣。

