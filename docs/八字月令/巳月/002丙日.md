巳月丙日戊子时

丙火日元，诞于四月，为建禄之格，时上戊土高透，身旺而食神亦旺，时支一点子水，介于火土之间，亦云微矣，喜有壬透干，有金相助，则不致孤阳失辅，清光透而自贵矣。

巳月丙日己丑时

丙日巳提，时逢己丑，火土夹杂，气势未清，以土为病，以木为药，有木去土，火乃有威，水印为夏火调候之真神，尤宜见于干支，如火土迭迭，而无水以济，终非上乘之格也。

巳月丙日庚寅时

丙火得禄于巳，长生于寅，有印而日元愈旺，时干一庚，临于寅木絶地，见火则金性自鎔，所以过于燥烈，独喜水来润泽，书云，身旺最要杀旺，如杀势不足，尤须赖金财以助之。

巳月丙日辛卯时

丙临巳提，建禄成格，时支卯印，见火必生，夏火本旺，见印则气势愈强，时干辛金力弱，难为我用，木火气盛，总以金水为前提，否则性不正而情不和矣。

巳月丙日壬辰时

四月丙火甫炎，气势由衰转旺，月提巳，乃为建禄之格，妙在时落壬辰，水星归库，五行遂得调济，身旺用杀为贵，夏火见壬为更贵，惟此时水值休囚，有金生水，益觉添花锦上矣。

巳月丙日癸巳时

丙火两坐巳禄，不惟本身力强，而巳中所藏庚戊，亦皆得势，时干一点癸水坐下絶地，大有车薪杯水之感，仍患炎燥，喜土金洩化，或大量水济。

巳月丙日甲午时

巳午气全南方，时申又来生身，炎炎之势，炙手可畏，必须有通干得地之水以济之，盖夏丙以金水为真神，火旺得水，自可免于枯燥，如水力不足，支见辰丑等字，亦可补救于万一。

巳月丙日乙未时

日元得禄于巳，乙木盘根于未，己未中食伤两见，泄火光辉，幸木火土生之不已，气势尚清，惟近枯燥，宜有透干得地之水以济之。金财为助用之神，见之尤妙。

巳月丙日丙申时

丙火两见天干，聚气于月提之巳，身主之强可知，时支坐申，金水同藏，烈火得以稍戢，惟时干丙火盖头，金气不免受伤，如他干不透壬，须支见子，大用于是乎彰。

巳月丙日丁酉时

三火一金，身强财衰，月巳时酉，半会金局，财乃转旺，夏火独取水之官杀为生，盖重在调候耳，故喜见水以润之，金以生之，身杀两停，始臻完美。

巳月丙日戊戌时

丙诞巳月，火势极旺，时逢戊戌，有晦火之光辉，燥土烈火，生机受障，夏火最忌乾燥，惟此造水虽需要，见水又防土尅，与其以水为喜，不如以金为先，于是土生金，而金生水，五行息息相通，方可免于阻节。

巳月丙日己亥时

丙火坐禄于巳，日元旺而不弱，时逢亥水，己亥虽冲，总不能去尽日元之根，时干己土，患在塞壬，所喜金水相涵，同透天干，藉收旣济之功，日元稍弱，尚不引为大咎也。

