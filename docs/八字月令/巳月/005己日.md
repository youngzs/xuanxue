巳月己日甲子时

己生巳月，火旺之初，原喜阴水之滋，庶与阳火相调和，时临甲子，疏之润之，然尚觉水源不足，最喜命逢申金，或辰土水库以张之，倘见庚金而无壬癸，反为不利，盖犯伤官见官故也。

巳月己日乙丑时

乙木透于时干，独杀流清，月支在巳，杀印相生，然因酉丑会半金局，不免木受其制，削弱疏土之功，所以必须干透壬癸，或支有亥子以化之，倘见丙丁，虽可伐金，究非上乘。

巳月己日丙寅时

巳月而见丙火，卽绶得禄，况丙坐于寅，长生之位，杲杲出日，田园将有枯燥龟坼之患，最宜金水两全，得以调剂，始为上格。

巳月己日丁卯时

己土日主，丁卯时元，偏官偏印相生，但总火盛木弱，除非水木俱透，方为上格，如多见火土，岂能得志，乃劳若终身，卽使偶尔大运相济，亦必荣华不久，一现昙花而已。

巳月己日戊辰时

生旺之己土，再逢戊辰之时元，刼夺太重，纵岁月有水，亦是虚而不实，无非金发水源，或支见申辰，辰戌冲开水库，申辰半合水局，乃当别论矣。

巳月己日己巳时

己生巳月，再逢己巳，未免火焦土裂，卽得水木透出，亦难弥补，良以夏月己土，喜癸水不喜壬水，癸则怕为如许火土所熬乾，见乙木疏土力薄，毫不影响于命格，见甲则妬合而牵绊。

巳月己日庚午时

午时己日，名归禄格，揆诸五行生尅之正义，时上庚金，虽败气于午，究得长生于巳，则伤官未尝不可为用，但必须其他之干支有水，乃臻上乘，见火大忌，见木亦杂矣。

巳月己日辛未时

火炎土燥，一点辛金无力，丙丁再透，或有午会成南方，穷乏之命，有水而不济火，亦侷促之士，金水俱多，方为佳造。

巳月己日壬申时

壬水坐于申金，水有源，土不愁燥矣，喜已火正印帮身，可以任财，若再见官，官印相生，尤为贵徵。

巳月己日癸酉时

癸水得酉金之生，巳酉半会金局，反以有火生土为荣，尽火愈旺，愈能显雨露，润泽之大用也，徒有木，虚名而已，木火相等，其贵乃真。

巳月己日甲戌时

火炎土燥木枯，皆须水润，壬癸亥子，总为喜见之神，然有水还要有金，方无涸竭之虞，否则富贵而不久也。

巳月己日乙亥时

亥水生乙木，乙木生巳火，财杀印相生，土得木疏火煊水润，喜有金吐秀生财，但若金重，乙木七杀受制太过，亦非所宜。

