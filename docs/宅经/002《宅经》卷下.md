《宅经》卷下

凡修筑垣墙，建造宅宇，土气所冲之方，人家即有灾殃，宜依法禳之。

正月土气冲丁未方，二月坤，三月壬亥，四月辛戌，五月乾，六月寅甲，七月癸丑，八月艮，九月丙巳，十月辰乙，十一月巽，十二月申庚。

已下圖無不精詳，但細看之必有災咎

天门阳首，宜平稳实，不宜绝高壮，犯之损家长，大病头项等灾。

[五月丁壬日修吉，北方不用壬子西巳日]亥为朱雀、龙头、父命座，犯之害命坐人。

[三月丁壬日修]壬为大祸，母命，犯之害命坐人，有飞灾口舌。

[修已亥同]子为死丧超级大国右手，长子妇命座，犯之害命坐人，失魂伤目、水灾口舌。[修已壬同]癸为罚狱、勾陈，次子妇命座，犯之害命坐人，口舌斗讼等灾。

[七月西壬日修，三月亦通，宫羽姓不宜三月，七月即吉日]丑为官狱，少子妇命座，犯之鬼魁盗贼火光怪异等灾。[修已癸同]鬼门宅壅气缺薄空荒吉，犯之偏枯淋肿等灾。

[八月甲巳日修吉，东方不用甲子已巳日]寅为天刑、龙背、玄武，庶养子妇长女命座，犯之伤胎第狱、被盗亡败等灾。

[六月甲巳日修，角姓六月凶，十一月吉]甲为宅刑，次女孙男等命座，犯之害命座人、家长病头项诸伤折等灾。[修与寅同]卯龙右胁、刑狱，少女孙命座，犯之害命坐人，火光气满、刑伤失魂。

[修与寅同]乙腾蛇讼狱，客命座，犯之害命坐人、妖怪、死丧口舌。

[十月巳日修吉，惟宜屋低小仍不得重]辰为自虎龙右足，主讼狱，奴婢六畜命座，犯之惊伤跛蹇、盘急等灾，亦主惊恐。[修与乙同]风门宜平缺，名福首，背枯向荣二宅，五姓八宅，并不宜高壮壅塞，亦阳极阴首。[十一月丙辛日悠扬吉，南方不用丙子到辛巳日]巳天福、宅屋，亦名宅极。

经曰：欲得职，治宅极，宜壮实，修改吉。

[九月丙辛修，唯用功多良]丙明堂、宅福，安门牛仓等舍。经云：治明堂，加官益禄大吉祥，合家快活不可当。[修已巳同]午吉昌之地，龙左足。经云：治吉昌，奴婢成行六畜良。宜平实，忌高及龟头厅[修与巳同]丁天仓。经云：财砂亡，治天仓，宜仓库、六畜，壮厚高拓吉。

[正月丙辛日修，用功多大吉]未天府，高楼大舍，牛羊奴婢居之，大草息，仓而利。[修与西同]人门龙肠，宜置牛马厩堂，置牛马屋，其位欲开拓壅厚，亦名福囊，重而兼实，大吉。[二月乙庚日修]申厩堂，置牛马屋，主宝贝金玉之事，壮实开拓，吉。经曰：治玉堂，财钱横来，六畜肥强。庚宅德、安门，宜置车屋鸡栖碓 ，吉。

甚至开拓连接，壮两净洁吉。[修与申同]酉大德，龙左胁，客舍，吉。经曰：治大德，富贵资财成万亿，亦名宅德，宜宅主。[修与申同]辛金医天井，宜置门及高楼大屋。经曰：治金医，大富贵，宜财，百事吉。经曰：青龙壮高，富贵雄豪。

外巽之位，宜作园池竹箪，设有舍屋，宜平而簿。外天德及玉堂之位，宜开打侵修，令壮实，大吉。经曰：福德之方拓复拓，子子孙孙受荣乐。唯不得高楼重舍。外天仓与天府之位，不厌高壮楼舍，安门仓库牛舍及奴婢车屋，并大吉。[南方宜侵拓吉]外龙腹之位，与内院并同，安牛马牢厂，亦名福囊，宜广厚实，吉。

外坤家置马厩，吉。安重滞之物及高楼等，并大吉。外玉堂之院，宜作崇堂及郎君孙幼等院，吉。客厅即有公客来，若高壮侵拓及有大柜重屋等，招金玉宝帛，主印绶，喜。外大德宅位，宜开拓勤修泥，令新净，吉。及作音乐饮会之事，吉。宜子孙女妇女等院，出贵人，增财富，贵德望逼，振。外金匮、青龙两位，宜作库藏仓窖，吉。

高楼大舍，宜财帛，又宜子孙出豪贵，婚连帝戚，常令清净，连接丛林，花木蔼密。

乾天门，阴极阳首，亦名背枯向荣。其位舍屋连接长远，高壮阔实，吉。

[五月丁壬日修吉，北方不用壬子丁巳日]亥为天福龙尾，宜置猪栏，亦名宅极。经云：欲得职，治宅极。宜开拓，吉[亥东三月丁壬日修吉，宫羽姓即七月吉]壬宅福、明堂，宜置高楼大舍，常令清净及集学经史，亦名印授宫，宜财禄。[大吉，修与亥同]子吉昌，龙左足，宜置牛屋。经云：奴婢成行六畜良。平实，吉。[修与亥同]癸天仓，立门户客舍荤厕，吉。经云：财砂亡，治天仓。

安六畜，开拓高厚。[七月丁壬日修吉]丑天府，高楼大舍，牛羊奴婢居之，大孳息，仓厕并吉。[修与癸同]艮鬼门龙腹、福囊，宜厚实重，吉，缺薄即贫穷。

[月甲巳日修吉，东方不用甲子日八]寅玉堂，宜置车牛舍，主宝贝金玉之事，宜开拓。

经曰：治玉堂，钱财横至，六畜肥强。大吉。[六月甲巳日修吉]甲宅德、安门，宜置碓 ，开拓连接壮观，吉。清净，灾殃自消。[修与寅同]卯大德，龙胁、客舍。经曰：治大德，富贵财成万亿。亦名宅主，主有德望。

[修与寅同]乙金匠、天井，宜置高楼大舍，常令清净，勤修泥，尤增喜庆。[卵巳南十月修]辰地府，青龙左手、三元，宜子孙，当宜清净。经曰：青龙壮高，富贵雄[修与乙同]巽风宜平稳，不宜壅塞，亦名阳极阴前，背荣向枯，宜空缺通疏，大吉。[十一月丙辛日修吉。南方不用丙子吉]巳朱雀、龙头、父命座，不宜置井，犯害命坐人、口舌飞祸、吐血颠狂、蛇畜作怪。[巳酉九月丙辛日修吉，至午地徵音并忌，正三四月吉]丙大祸，母命，不宜置门，犯之害命从人、飞祸口舌。[修与巳同]午为死丧，龙右手，长子妇命座，犯之害命坐人、失魂伤目、心痛、火光口舌、盘急。[修与巳同]丁罚狱、勾陈，次子妇命，犯之坐人、口舌斗讼疮病等灾。[午日西用正月丙辛日修吉，未地五姓并吉]未为官狱，少子妇命座，犯之害命坐人、鬼魅、火疮、霹雳、盗贼、刀兵、流血、六畜伤死、家破逃散。

[修与丁同]坤人门，女命座，不宜置马厩，犯之偏枯淋肿等。此地宜荒缺低薄，吉。[二月乙庚日修]申天刑、龙背、庶子妇长女命座，犯之失魂病胁，刑伤、牢訇、气满、火怪。[申北十二月乙庚修至酉吉，商姓十二月凶，四月吉]庚宅刑，次妇长孙命座，不宜置门，犯之害命坐人、病右胁、口舌、伤残损坠。

[修与甲同]酉刑狱、龙右胁，少妇孙命坐人，犯者害命坐人、失魂刑狱、气满火怪。[修与申同]辛为腾蛇讼狱，客命，犯之害命坐人、口舌妖怪、死丧灾起。[酉北至戌四月乙庚日修]戌白虎、狱讼、龙右足，奴婢六畜命座，犯之足踞破塞、偏枯盘急。[修与辛同，从乾顺行至戌，一周二十四路]外乾院，与同院修造开拓，令壮实，高冈陵大树，并吉。

宜家长延寿，子孙荣禄不绝，光映门族。乾地广阔，外亥天福与宅极之乡，宜置大舍，位次重叠，深远浓厚，吉。

与宅福、明堂相连接壮实，子孙聪明昌盛，科名印绶大富贵。外天仓，宜高楼重合，仓禀库藏，奴婢六畜等舍，大孳息，宜财帛五谷。其位高洁开拓，吉。外天府，宜阔壮，子孙妇女居之，大吉。亦名富贵饱溢之地，迁职喜，万般悉有矣。

绝上外龙腹、福囊之位，宜壅实如山，吉。远近连接，大树长冈，不厌开拓，吉。若低缺无屋舍，即贫薄不安。外玉堂，宜子妇，即富贵荣华，子孙兴远。

其位雄壮，即官职升腾，位至台省，宝帛金玉不少。若陷缺荒残，即受贫薄，流移他地。

外宅德，宜作学习道艺，功巧立成，亦得名闻，千里四方来慕，亦为师统，子孙居之有信，怀抱义，壮勇无双。外天德、金医、青龙，此三神并宜浓厚实，大舍高楼，或有客厅。卿相游宴，过往一家，富贵豪盛，须赖三神，尤宜开拓。若冷薄荒缺败陷，即贫穷也。外青龙，不厌清洁，焚香设座，延迟宾朋，高道奇人，自然而至，安井及水读，甚吉。

