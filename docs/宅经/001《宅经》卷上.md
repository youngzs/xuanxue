《宅经》卷上

夫宅者，乃是阴阳之枢纽，人伦之轨模，非夫博物明贤而能悟斯道也。

就此五种，其最要者，唯有宅法而真秘术。

凡人所居，无不在客，虽只大小不等，阴阳有殊，纵然客居一室之中，亦有善恶。

大者大训，小者小论，犯者有灾，镇而祸止，犹药病之效也。故宅者人之本。人以宅为家居，若安即家代昌吉，若不安即门族衰微。

坟墓川冈，并同兹说。上之军国，次及州郡县邑，下之村坊署栅乃至山居，但人所处，皆其例焉。

目见耳闻，古制非一。

《黄帝二宅经》、《地典宅经》、《三元宅经》、《文王宅经》、《孔子宅经》、《宅锦》、《宅挠》、《宅统》、《宅镜》、《天老宅经》、《刘根宅经》、《玄女宅经》、《司马天师宅经》、《淮南子宅经》、《王微宅经》、《司最宅经》、《刘晋平宅经》、《张子毫宅经》、《八分宅经》、《五兆宅经》、《玄悟宅经》、《六十四卦宅经》、《右盘龙宅经》、《李淳风宅经》、《五姓宅经》、《吕才宅经》、《飞阴乱伏宅经》、《子夏金门宅经》、《刁县宅经》。

已上诸经，其皆大同小异，亦皆自言秘妙，互推短长，若不遍求，即用之不足。

近来学者，多攻五姓八宅，黄道白方，便皆违犯．大经，未免灾咎，所以我犯修动，致令造者不居，却毁阴阳而无据效，岂不痛哉！况先贤垂籍，诫勖昭彰，人自冥蒙，日用而不识其象者。

日月乾坤，寒暑雌雄，昼夜阴阳等，所以包罗万象，举一千人，运变无形而能化物，大矣哉，阴阳之理也。经之阴者，生化物情之母也；阳者，生化物情之父也。

作天地之祖，为孕育之尊，顺之则亨，逆之测否，何异公忠受爵，违命变殃者乎！今采诸秘验，分为二十四路，八分九宫，配女男之位，宅阴阳之界，考寻休咎，并无出前二宅，此宝养生灵之圣法也。

二十四路者，随宅大小，中院分四面作二十四路，十干十二支乾艮坤巽，共为二十四路是也。乾将三男震坎艮悉属于阳位，[即从西北乾位之震为阳明矣]坤将三女箕离克悉属阴之位。[即从东南巽角顺之戌为阴明矣]是以阳不独王，以阴为得，[阳宅为宜修阴方]阴不独王，以阳为得。[如上说]亦如冬以温暖为德，夏以凉冷为德，男以女为德，女以男为德之义。

《易诀》云：阴得阳，如暑得凉，五姓咸和，百事俱昌。所以德位高壮蔼密即吉。重阴重阳则凶。阳宅更招东方北方，阴宅更招西方南方为重也。[是东面为辰南、西面为戌北之位，斜分一条为阴阳之界]

凡这阳宅，即有阳气抱阴，阴宅即有阴气抑阳。阴阳之宅者，即龙也。

阳宅龙头在亥，尾在巳，阴宅龙头在巳，尾在亥。[其状在龙者，阴龙青，阳龙赤，各有命坐，切忌犯也]凡从巽向乾，从午向子，从坤向艮，从酉向卵，从戌向辰移[巳上移转及上官所住，不计远近，悉入阳也]从乾向巽，从子向午，从奶粉向坤，从犯向酉，从辰向戌移，巳移转及官上悉名入阴]故福德之方，勤依天道貌岸然天德月德，生气到其位，即修，令清洁阔厚，即一家获安，荣华富贵。[天之福德者，宅之财命也，财命既壮，何愁不禁，故须勤修]再入阴入阳，是名无气，三度重入阴阳，谓之无魂，四入谓之无魄。魂 魄既无，即有破逃散，子孙绝后也。[经云：连犯不止，灭门绝嗣。此之谓也]

若一阴阳往来，即合天道，自然吉昌之象也。设要重往，即须逐道住四十五日、七十五日，往之无咎，仍宜生气福德之方始吉。更犯五鬼，绝命刑祸者，尤不利。诀云：行不得度，不如复故。斯之谓也。

又云：其宅乃穷，急翻故宫。

宜拆刑祸方，舍却益福德方也。

又云：翻宅平墙，可为销殃。

[宅之行年不利或口舌疾病等，即宜翻刑祸，添益福德，改移墙壁，即消灾，致其大吉昌也]夫辨宅者，皆取移来方位，不以街北街东为阳，[不妨是阳位作阴宅，居之即吉]街南街西为阴。[不妨作阳宅居之吉]凡移来不勒远近，一里百里千里十步与百步同。

又此二宅悠扬造，唯看天道天德月德，生气到即修之不避，将军、太岁、豹尾、黄播、黑方及音姓宜忌，顺阴阳二气为正，此诸神杀及五姓六十甲子皆从二气而生，列在方隅，直一年公事，故不为灾]凡诸刑杀在刑祸方者，设天德月德到，亦须避之，若神杀在宅福德方，即待天德月德生气到其位，便须修之，用功多即善，故不避也。

若不明阴阳之气，到其位便须修之，用功多即善，故不避也。若不明气中小数，故不能制其大纲]又云：刑祸之方缺复荒，福德之方连接长，吉也。

[又云：刑祸方墙舍位宜狭薄，诫之高壮也，福德方及墙舍人家宜连接壮实也]又云：刑祸之方缩复缩，犹恐灾殃枉相逐；福德之方拓复拓，子子孙孙受荣乐。

[刑祸之方戒侵拓也，不得太缩，缩即气不足，不足则财禄；福德之方宜侵拓也，亦不得太过，太过即减福会，至微太消，厚福所监也，。

凡事足太过，所侵拓之数过于本宅，名曰太过]

又云：宅有五虚，令人贫耗；五实，令人富贵。宅大人少，一虚；宅门大内小，二虚；墙院不完，三虚；井灶不处，四虚；宅地多屋少庭院广，五虚。宅小人多，一实；宅大门小，二实；墙院完全，三实；宅小六畜多，四实；宅水沟东南流，五实。双云：宅乃渐昌，勿弃宫堂，不衰莫移，故为受殃。舍居就广，未必有欢，计口半造，必得寿考。[宅不宜广]又云：其田虽艮，薅锄乃芳，其它虽善，修移乃昌。

《宅统》之宅墓，以象荣华之源，得利者所作遂心，失利者妄生反心。墓凶宅吉，子孙官禄，墓吉宅凶，子孙衣食不足，基宅俱吉，子孙荣华，墓俱凶，子孙移乡绝种，先灵谴责，地祸常并，七世亡魂，悲忧受苦，子孙不立，零落他乡，流转如蓬，客死河岸。《青乌子》云：其宅得墓二神，渐护子孙，禄位乃固。得地得墓，龙骇虎步，牧业滋川，财集仓库，子孙忠孝，天神佑助。子夏云：墓有四奇，商角二姓，丙壬乙辛，宫羽微三姓，甲庚丁癸。得地得宫，刺史王公，朱农紫缓，世贵名雄。得地失宫，有始无终，先人受苦，子孙当凶。失地得宫，子孙不穷，虽无基业，衣食过充。失地失宫，绝嗣无踪，行求衣食，客死篙蓬。子夏云：人因宅而立，宅固人得存，人宅相扶，感通天地，故不可独信命也。

凡修宅次第法 先修刑祸，后修福德即吉；先修福德，后修刑祸即凶。阴宅从巳起功顺转，阳宅从亥起功顺转。刑祸方用一百工，福德方用二百工压之即吉。阳宅多修于外，阴宅多修于内。或者取子午分阴阳之界，误将甚也。此是二气潜通，运回之数不同，八势九宫，分形列象，配男女之位也。[冬至巳夏至亥是阴阳起盛之极处，不同圣人于地面上画八分，列女男之宫。官者，宅也，巽为长女，性阴，乾为天，天为阳明矣]其有长才深智，悯物爱生，敬晓斯门，其利莫测，且大犯即家破逃散，小犯则失爵亡官，其余杂犯，火光口舌，跋蹇偏枯，衰殃疾病等，万般皆有，岂得轻之哉！犯处远而慢，即半年一年二年三年始发，犯处近而紧，即七十五日四十五日或不出月即发。若见此图者，自然悟会，不问愚智，福德自修。灾殃不犯，官荣进达，财食丰盈，六畜获安，又归天寿，金玉之献，未足为珍，利济之徒，莫大于此，可以家藏一本，用诫子孙，秘而宝之，可名《宅镜》。

又宅书云：拆故营新，爻卜相伏，移南徒北，阴阳父分，是和阴阳者，气也，逐人得变吉凶，化也。随事能兴，故天地j运转无穷。人畜鬼神，变化何准。 《搜神记》云：精灵鬼魁，皆化为人。或有人自相感变为妖怪，亦如异性之木，接续而生，根苗虽殊，异味相杂，形碍之物。尚随变通，阴肉虚无，岂为党定？是知宅非宅气，由移来以变之。

又云：宅以形势这身体，以泉水为血脉，以土地为皮肉，以草木为毛发，以舍屋为衣服，以门户为冠带，若得如斯，是事伊雅，乃为上吉。

《三元经》云：地善即苗茂，宅吉即人荣。又云：人之福者，喻如美貌之人，宅之吉者，如丑陋之子得好衣裳，神彩尤添一半，若命薄宅恶，即如丑人更又衣弊，如何堪也。故人之居宅，大须慎择。

又云：修来路即无不吉，犯抵路未当安。假如近从东来，入此宅住后更修拓西方，名抵路，却修拓东方，名来路。余方移转及上官往来，不计远近，准此为例。凡人婚嫁，买庄田六畜，致营域上官求和等，悉宜向名福德方往东。久久吉庆；若为刑祸方往来，久久不利。又忌龟头月’在午地向北冲堂，名曰凶亭，有稍高竖屋亦不利。决云：龟头午，必易主。亦云妨主。诸院有之亦不吉。见宅午巳东巽巳来有高楼大树，皆不利，宜去之吉。

又云：凡欲修造动治，须避四王神，亦名帝车帝略帝舍。假如春三月，东方为青帝，木王，寅为车，外为略，辰为舍，即是正月二月三月不得东。《户经》曰：犯帝车杀父。犯帝略杀母。犯帝舍杀子孙。夏及秋冬三个月防此为忌。

又天：每年有十二月，每月有生气死气之位。但修月生气之位者福来集，月生气与天道月德合其吉，路犯月死气之位为有凶灾。

正月生气在子癸，死气在午丁；二月生气在丑艮，死气在未坤；三月生气在寅甲，死气在申庚；四月生气在卯乙，死气在酉辛；五月生气在辰巽，死气在戌乾；六月生气在已丙，死气在亥壬；七月生气在午丁，死气在子癸；八月生气在未坤，死气在丑艮；九月生气在申庚，死气在寅甲；十月生气在酉辛，死气在卯乙；十一月生气在戌乾，死气在辰巽；十二月生气在亥壬，死气在巳丙。

