裁成篇

其次又当知裁成，裁成者言乎其人事也。

夫人不天，不因天不人不成，自有宇宙，即有山川，数不加多，用不加少，必天生自然而后定。

则天地之造化亦有限矣。

是故山川之融结在天，而山水裁成在人。

或过焉吾则裁其过。

或不及焉吾则益其不及，使适于中。

裁长补短，损高益下，莫不有当然之理。

其始也，不过目力之巧，工力之具。

其终也，夺神功改天命，而人与天无间然。

故善者，尽其当然，而不害其为自然。

不善者，泥乎自然，卒不知其所当然，所以道不虚行，存乎其人也。

作者按:人定胜天，其志可嘉。

