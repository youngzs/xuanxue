饶减篇

其次又当正饶减，饶减者言乎其消长也。

夫龙虎左右各有饶减，然饶减龙虎者何哉?此消长阴阳之义也。

饶减之法，大概以先到为主，龙山先到，则减龙而饶虎，其穴必居左。

虎山先到，则减虎而饶龙，其穴必居右。

盖山水关锁必须交固，然后气全。

穴左则取左山为关，须右边水过宫锁断，所谓阴锁阳关也。

穴右则取右山为关，须左边水过宫锁断。

所谓阳锁阴关也。

惟有朝山朝水则顺关顺锁，不妨若横水过宫，则逆关逆锁方善，断不可改易也。

毫厘差谬，祸福太远，可不审哉。

作者按:葬以乘生气为主，生气如何来则如何立穴，饶不得，也减不得。

