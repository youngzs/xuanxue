第一章：山川理气

 

盖闻天开地辟，山峙川流，二气妙运于其间。

一理并行而不悖，气当观其融结，理必达于精微。

由智士之讲求，岂愚夫之臆度。

体赋于人者，有百骸九窍；形著于地者，有万水千山。

自本自根，或隐或显。

胎息孕育，神变化之无穷；生旺休囚，机运行而不息。

地灵人杰，气化形生。孰云微妙而难明，谁谓茫眛而不信。

