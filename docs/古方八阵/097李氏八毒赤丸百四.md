李氏八毒赤丸百四

方剂组成 雄黄, 朱砂, 礜石, 附子炮, 藜芦, 牡丹皮, 巴豆, 各一两. 蜈蚣, 一条

 

主治功效 治一切邪祟鬼疰, 服之即愈

 

作者见解 右为末, 炼蜜丸, 如小豆大. 每服五, 七丸, 凉水送下, 无时. 《卫生宝鉴》 云: 副使许可道宿驿中, 夜梦一妇人于胁下打一拳, 遂痛不止, 而往来寒热, 不能食, 乃鬼击也. 《名医录》 云李子豫八毒赤丸, 名为杀鬼杖子. 遂与药三粒, 卧时服, 明旦下清水二斗而愈. 又陈庆玉子, 因昼卧水仙庙, 梦得一饼食之而心腹痞满, 病及一年, 诸治不效. 余诊之, 问其始末, 因思此疾既非外感, 又非内伤, 惟八毒赤丸颇为相当. 遂与五七丸, 下清黄涎斗余, 渐得气调, 后以别药理之, 数月而愈 

