颅囟经卷下·火丹证治

黄帝问歧伯曰：“后生少稚，多被恶疾、丹毒二品，若何分之？”歧伯曰：“阳解百年、一十以上为毒，一十以下为丹。丹、毒一也，随其大、小分别之，治之有毒，至依方，万无一差。”

喻人间男女，皆遭丹毒，至依此枉死者，复何限哉！良由信邪师之语，仍被恐之。愚昧之人勿与下手，请依方用之。

今出此图，形状如后。

伊火丹，从两胁起。

神灶丹，从肚起。

尿灶丹，从踝起。

胡吹灶丹，从阴囊上起。

天火丹，从腹背、遍身起。

天雷丹，从头、项起。

熛火丹，从背、甲起。

胡漏灶丹，从脐中起。

废灶丹，从曲臂起。

神气丹，从头、背上起。

土灶丹、从阴踝起。

朱黄丹，赤豆色，遍身上起。

萤火丹，从耳起。

野灶丹，从背脊起。

鬼火丹，从面上起。

伊火丹，从两胁起。

右用猪粪烧灰，并铁槽中泥，拌调涂之，日三。

神灶丹，从肚起。

右用土蜂窠、杏仁、腻粉、生油调涂，立差。

尿灶丹，从踝起。

右用屋四角头茅草，烧灰。使鸡子白调涂之。

胡吹灶丹，从阴囊上起。

右用水茄窠下泥，和苦酒涂之。

天火丹，从腹、背、遍身起。

右用桦皮白末，和生油调涂之。亦用赤石脂、羊脂调涂之。

天雷丹，从头、项起。

右用阴干葱赤末，拌脂涂。又用灶下土、鸡子白调涂。

胡漏灶丹，从脐中起。

右用屋漏水，调灶中土涂之。

废灶丹，从曲臂起。

右用屋四角茅草灰，鸡子白调涂之。

神气丹，从头、背上起。

右用牯牛骨烧灰，羊脂涂之。

土灶丹，从阴踝起。

右用屋四角茅草、灶横麻、及鸡子白调涂之。

朱黄丹，赤豆色，遍身上起。

右用慎火草捣汁，和酒调涂之。

萤火丹，从耳起。

右用慎火草捣汁涂之，生以醋调涂

野灶丹，从背脊起。

右用柔香茸蒴、赤小豆末，涂之，立差。

鬼火丹，从面上起。

右用灶下土，鸡子白调涂之，立差。

