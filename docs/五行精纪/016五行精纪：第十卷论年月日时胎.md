第十卷论年月日时胎

【三主论】

年与月管初主，月与日管中主，日与时管末主，其法与星象曆家分三主同。

初主星当生年得力，则初主好，不得力，则初主蹇滞，中末主亦若此，而分年月日时，看命之三主，其义同也。

（李虚中书）

【定三限】

常以生月为初限，管二十五年，生日为中限，管二十五年，生时为末限，管五十年，后彻终年，以上初限值禄马贵神，不犯空亡，截路，交退伏神，便于初限进达立身成遂。

如中限值禄马贵神天德，不犯空亡，大败，交退伏神，便当中限成立，其末限一如前法，大凡须在生时为主，若得好时，自然成遂矣。

（金书命诀）

凡看生旺死绝，以主本为先，次以月，又次以时，又次以胎，假如年日见生旺，月时上虽有死绝，不妨。

月日生旺，即时上死绝，若主本死绝，月与时虽有生旺，不能救也。

又如命上见时旺，月上虽死绝，不妨。

（林开五命）

大凡看命，切须于年月日时上寻见用神，用神气特达极妙。

用神不得势，福禄薄少。

（天元变化书）

好年不如好月，好月不如好日，好日不如好时，一如生时见禄马贵合贵食官印，不犯刑尅空亡，则少年进达。

生时值天中杀，截路，空亡，十恶大败，交退伏神，一生沉滞，更值刑害，冲破，则一生疾病，如逢败休死绝，杂以刑尅相冲，则一生贫贱，更犯天年短夭，及诸凶杀，二十五岁以前定死，若胎数不足，值四大空亡，而恶杀有气，无吉神助之，则襁褓中死。

【集福发福】

日者三阳之会，帝王之象。

时者近侍之臣，以亲帝坐，尤要得时，而时上有君臣庆会，天地德合，也以时得之，则人臣常亲帝坐。

若年月日时四位纳音生旺之气，或四位支干吉会之气，或四位禄马福贵之气，聚于时上，谓之四位集福于帝坐，不然时上倒揭旺气，秀气，散在诸位，而诸位乘吉会之气者，谓之帝坐发福于四位，夫集福于帝坐则以纯厚忠信，得更发福于四位，则以聪明端直自进，然近传之臣，切忌金木太旺，不能久任也。

【主本两胜】

遁月从年，则以年为主，遁时从日，则以日为本，主胜于本，多出资荫。

本胜于主，当自卓立，主本两胜，则富贵双全，如主木而得卯月以乘之，本金而得酉时以乘之，谓之主本乘旺气，如主水而得甲申、丙子、壬戌、癸亥月。

本火而得丙寅、戊午、甲辰、乙巳时。

主木而得己亥、辛卯、甲寅、庚寅月。

本金而得辛巳、癸酉、庚申、壬申时，谓之主本还家。

主木而得癸未月，本金而得乙丑时，主水而得壬辰月，本火而得甲戌时，谓之主本持印。

四位如此，而更吉神往来，凶杀回避，谓之主本得位也。

（阎冬叟书）

主本係和，未生贫贱之人，时月乖违，岂见久荣之者。

主本係和，相有为贵，年克日减力也。

日尅年难主贵气，亦多屯剥。

况日时俱尅于年，乖离尤甚。

（鬼谷遗文）

【垂带贵人】

谓立春在十二月末，身在十二月生，而得次年春气，占两年气候最好，谓之垂带贵人。

【剩馀中生】

谓如二月末而得三月节气，虽主富贵，终无后禄。

（广录）三命钤云：剩馀终生者，为无后贵人。

凡人命年不可尅胎，月不可尅年，日不可尅月，时不可尅日，胎不可尅时，皆以纳音论之。

凡命主本相尅害，而又相还者，不使相还，假令壬申癸未，元无相还，以气散论之。

（广信集）

月伤时日，衣食终日区区，时日伤年，久不免于劳苦。

（隐迷赋）

时伤日月，家财自破。

【释日时贵格】 

甲子日丙寅时己巳时辛未时乙亥时

甲寅日甲子时乙丑时丙寅时戊辰时己巳时辛未时

甲辰日乙丑时丙寅时庚午时甲戌时

甲午日甲子时辛未时壬申时癸酉时

甲申日乙丑时丙寅时己巳时辛未时壬申时乙亥时

甲戌日甲子时丙寅时辛卯时乙亥时

乙丑日戊寅时己卯时辛未时甲申时乙酉时丁亥时

乙卯日丙子时己卯时壬午时甲申时

乙巳日丙子时 壬午时 甲申时丙戌时丁亥时

乙未日丙子时己卯时丁亥时

乙酉日丙子时己卯时丁亥时庚辰时

乙亥日丙子时庚辰时甲申时

丙子日壬辰时癸巳时甲申时

丙寅日己丑时乙亥时庚寅时

辛卯时癸巳时

丙辰日庚寅时甲午时己亥时

丙午日壬辰时癸巳时丙申时戊戌时己亥时

丙申日戊子时己丑时癸巳时

丙戌日己丑时辛卯时癸巳时甲午时丙申时

在六丙日见己丑时主血灾疾。

丁丑日壬寅时丙午时戊申时

丁卯日壬寅时甲辰时丙午时辛亥时

丁巳日庚子时辛丑时壬寅时丙午时丁未时

丁未日壬寅时丙午时  庚戌时

丁酉日壬寅时甲辰时丙午时辛亥时

丁亥日壬寅时甲辰时丙午时

戊子日甲寅时乙卯时丁巳时戊午时

戊寅日甲寅时  丁巳时  癸亥时

戊辰日丁巳时  庚申时  癸亥时乙卯时

戊午日甲寅时丁巳时癸亥时

戊申日壬子时丁巳时己未时

戊戌日乙卯时丁巳时己未时

己丑日甲子时庚午时壬申时甲戌时丙寅时

己卯日丙寅时庚午时甲戌时乙亥时

己巳日甲子时庚午时甲戌时乙亥时

己未日甲子时庚午时丙寅时

己酉日丙寅时庚午时辛未时  壬申时

己亥日丙寅时庚午时壬申时乙亥时

庚子日丙子时甲申时丁亥时

庚寅日丁丑时癸未时  甲申时  戊寅时辛巳时  丁亥时

庚辰日辛巳时壬午时甲申时  乙酉时

庚午日丙子时癸未时甲申时丁亥时

庚申日丁丑时甲申时乙酉时

庚戌日丙子时戊寅时壬午时癸未时甲申时

辛丑日戊子时  己丑时庚寅时癸巳时丙申时丁酉时己亥时

辛卯日庚寅时戊子时丙申时

辛巳日庚寅时戊子时癸巳时甲午时丙申时丁酉时

辛未日戊子时庚寅时壬辰时  丁酉时丙申时

己亥时

辛酉日戊子时庚寅时壬辰时癸巳时丙申时丁酉时

辛亥日戊子时庚寅时壬辰时丁酉时

在六日辛日见戊子时，谓之天庭清显气，辛酉得之最高。

壬子日辛丑时  壬寅时丙午时  辛亥时

壬寅日庚子时壬寅时丁未时辛亥时

壬辰日壬寅时甲辰时己酉时辛亥时

壬午日壬寅时癸卯时甲辰时丁未时辛亥时

壬申日庚子时  壬寅时甲辰时乙巳时  辛亥时

壬戌日壬寅时庚戌时辛亥时

六壬日见壬寅时，名曰太虚，贵不久盛而祸生。

癸丑日甲寅时丙寅时戊午时庚申时癸亥时

癸卯日癸丑时乙卯时辛丑时癸辛时

癸巳日壬子时甲寅时庚申时

癸未日甲寅时丙辰时癸亥时

癸酉日丙辰时庚申时癸亥时

癸亥日壬子时甲寅时戊午时庚申时癸亥时

以上注字有神白经云者，或是引用或是附入。

【释日时凶中贵格】

甲子日己巳时癸酉时乙亥时

甲寅日壬申时＜旺中有灾>甲戌时

甲辰日乙丑时 主血贵  戊辰时 刑后发财  庚午时出血发  甲戌时 有财凶

甲午日甲子时 身孤有财清贵有吉  庚午时 伤祖主刑发财死

甲申日己巳时 身孤清贵  壬申时 离乡发福  甲戌时身孤三十后财旺

甲戌日乙丑时 先刑后财  戊辰时 克早身孤中年发财  辛未时先刑后贵

乙丑日己卯时 中年大福  辛巳时 初纯后杂

乙卯日丙子时 凶中逢吉大贵  庚辰时 刑后大发

乙巳日戊寅时 中年横发  庚辰时 先刑后贵  甲申时刑中化贵

乙未日甲申时 旺中有失终旺 丙戌时 旺处凶

乙酉日乙酉时 旺处自刑  己卯时 先破中年旺末年死无地

乙亥日戊寅时 三十年后身孤发福  庚辰时 发中自刑害  丙戌时血疾  丁亥时 有财自刑

丙子日壬辰时 有财招是非

丙寅日丙申时 旺中脱败  辛卯时 无祖自立有财有肢体疾

丙辰日壬辰时 身孤有财  丙申时 横发财

丙午日戊子时 先贫后富  丙申时 见血大发

丙申日己丑时 见血疾后发  壬辰时 旺中失  丙申时好色

丙戌日己丑时 刑后发旺  丙申时  破祖了发火血灾 戊戌时贫

丁丑日庚子时 先贫后富  辛丑时 因贵人发福

丁卯日丙子时 旺中有失  丁未时 刑中发

丁巳日庚子时 横发大富  辛丑时 因阴人致贵

丁未日丙午时 破祖而成大富  丁未时 凶中脱为大富

丁酉日壬寅时 贫中化贵  丙午时 不利子孙

丁亥日壬寅时 五十后大旺  丙午时 先破后富  戊申时身孤发福

戊子日甲寅时 先破后发  戊午时 先刑后发

戊寅日甲寅时 身卑贱而发  丙辰时 龙吟虎啸中年大贵

戊辰日己卯时 身孤而贵  丙辰时 克父大发

戊午日甲寅时 贱中贵  戊午时 先刑后发

戊申日壬子时 先带后旺  庚申时 刑中发

戊戌日乙卯时 身卑母贱出生奴仆而发有验  丙辰时 破尽而后大富

己丑日辛未时 破尽而发  甲戌时 克父虽轻刑后大旺

己卯日甲子时 先破祖而后旺

己巳日丙寅时 先刑后旺  戊辰时 身孤后发

己未日辛未时 先破后成  丙寅时 多庶出过房或父不见生

己酉日丁卯时 九成十破末年旺  壬申时 主心狂肾病大贵

己亥日辛未时 凶中贵  乙亥时 多成破晚富

庚子日丙子时 先无中年大贵  己卯时 破祖失土大贵

庚寅日辛巳时 孤则贵  丁亥时 贫中秀利末年大富旺

庚辰日庚辰时 大凶过则贵主恶死  辛巳时 先无后有

庚午日壬午时 破尽身孤则发  乙酉时 刑中贵

庚申日乙卯时 少贫中年有小官聪明克妻小子  戊寅时 先刑尾好

庚戌日丁丑时 四十后大富  己卯时 少孤母贱中年贵

辛丑日癸巳时 先父母而多福  丙申时 少苦中年贵

辛卯日庚寅时 发即风疾  辛卯时 先苦中年大发

辛巳日庚寅时 刑了有财  丙申时 少蹇中末年贵

辛未日庚寅时 风疾而发  丙申时 因贵人门下得富  戊戌时克父母身旺中年富

辛酉日戊子时 破祖发  辛卯时 少贫二十后有财

辛亥日庚寅时 有暗疾有福  丙申时 多孤见血疾主财

壬子日庚子时 少年富三十五后艰辛末年大富  辛亥时 父母恶疾中末大富贵

壬寅日壬寅时 中年贵五十年大厄  辛亥时 艰苦中发

壬辰日甲辰时 少孤及贫中发  辛亥时 秀贵不善死

壬午日壬寅时 少年疾厄中年贵 辛亥时 贫中大富

壬申日庚子时 先凶后富  壬寅时 贫中发不久

壬戌日庚戌时 平生为妻妾所害  辛亥时 少年大富

癸丑日癸丑时 孤中失土贵  乙卯时 少贱中年贵

癸卯日癸丑时 克陷生孤贫  丙辰时 克父母有财

癸巳日丁巳时 贱中贵  戊午时 中年大富

癸卯日癸丑时 先卑贱中年大贵  甲寅时 中年秀贵

癸酉日丙辰时 孤贵  丁巳时 先贫后富

癸亥日庚申时 少贫好学大才  癸亥时 性明飘逸中年大富

