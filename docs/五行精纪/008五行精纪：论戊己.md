论戊己

【气数淳厚】

土人土重火炎阳，职位清华禄益强，火加己午逢诸土，盛德高风处处新。

土数既重，必藉父扶持，为生生不穷之貌，若更见火加巳午，火旺之地，土又强壮，设或见水，终不能胜火土，则为财廪之气矣。

【五木成烟】

土人藉木为文曲，四位之中带火来，重见木神临巽地，高甲陞名福庆来。

土无木不能通爽其气，木无土不能安立其根，二者相须皆不可阙，五行中若带火来，又于巳上见木，辗转生育，聚成一体，气数壮实，火神有所蕴藉矣。

【救助咸福】

土人独位逢诸火，更加火旺增灾祸，就中若见水神被，纵免灾殃还坎坷。

火数既旺，且多併来生一土，其气大煅燥，忽见水返来制火，五行虽有救解，终不为吉兆。

【基本衰弱】

土人若重嫌己酉，区区终是谩劳生，水近土傍尤见祸，卖尽田园没地耕。

己酉乃土水败地，重重见之，则困苦相陵，终不见福，盖水能胜于火矣。

司马季主曰：水逢沐浴如逢土，土到衰乡水不如，土到酉宫真败地，却逢癸酉禄盈馀，二气各有胜负耳。

