第三十一象

当涂遗孽　秽乱宫阙

一男一女　断送人国

忠臣贤士尽沉沦　天启其衷乱更纷

纵有胸怀能坦白　乾坤不属旧明君

第三十二象

马跳北阙　犬敖西方

八九数尽　日月无光

杨花落尽李花残　五色旗分自北来

太息金陵王气尽　一枝春色占长安

第三三象

黄河水清　气顺则治

主客不分　地支无子

天长白瀑来　胡人气不衰

藩篱多撤去　稚子半可哀

第三四象

头有发　衣怕白

太平时　王杀王

太平又见血花飞　五色章成里外衣

洪水滔天苗不秀　中原曾见梦全非

第三五象

西方有人　足踏神京

帝出不还　三台扶倾

黑云黯黯自西来　帝子临河筑金台

南有兵戎北有火　中兴曾见有奇才

第三六象

纤纤女子　赤手御敌

不分祸福　灯光蔽日

双拳旋转乾坤　海内无端不靖

母子不分先后　西望长安入觐

第三七象

汉水茫茫　不统继统

南北不分　和衷与共

水清终有竭　倒戈逢八月

海内竟无王　半凶还半吉

第三八象

门外一鹿　群雄争逐

劫及鸢鱼　水深火热

火运开时祸蔓延　万人后死万人生

海波能使江河浊　境外何殊在目前

第三九象

鸟无足　山有月

旭初升　人都哭

十二月中气不和　南山有雀北山罗

一朝听得金鸡叫　大海沉沉日已过

第四十象

一二三四　无土有主

小小天罡　垂拱而治

一口东来气太骄　脚下无履首无毛

若逢木子冰霜涣　生我者猴死我雕

