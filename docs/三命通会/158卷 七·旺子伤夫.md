《三命通会》卷 七·旺子伤夫

有旺子伤夫者何？此法专以月时推之，谓克我者为官为夫，有气得时，则夫发福；若支干失位不得月气，柱中又逢冲克，时上又无旺气，而己生之子引至时上，逢长生、临官、帝旺之地，又无刑克，是旺子伤夫也。

如一命：

月令既无金气，时引绝地，又被火克，是伤其夫星，旺其子息，故曰旺子伤夫。

余仿此推。

