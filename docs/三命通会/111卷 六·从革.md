《三命通会》卷 六·从革

辛日见巳酉丑局，须带丙丁巳午一二位方成其器，但不可火多。

如辛巳、辛酉、辛丑三日不喜五月生，被火所伤，宜八月或水土养育食神印绶为吉。

诗曰：

白虎但逢巳酉丑，格乎从革名偏厚，丙丁巳午少逢之，贵气炼成官最久。

又：

金居从革贵人钦，造化清高福最深，四柱火来相混杂，空门艺术谩经论。

