《三命通会》卷 七·定妇人孕生男女

诀曰：父母岁数两头安，受胎之月中心取；干坎艮震为男儿，巽离坤兑总属女。

假父母年双为折，受胎月只为单，成坎卦，定男；父母年只为单，受胎月双为拆，成离卦，定女。

父年上，母年下，胎月中，余准此推。

又一法：以大衍之数推之，诀曰：

七七四十九，问娘何月有；除却母生年，单奇双是偶；奇偶若不常，寿命不长久。

假先下四十九数于算盘，乃加上母受胎月数，总得若干数。

若值正月胎，是五十数，其母三十一除去，止余十九数，九则为单，单则男。

若单生女，双生男，主夭折。

