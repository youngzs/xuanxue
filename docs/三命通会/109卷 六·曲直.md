《三命通会》卷 六·曲直

甲乙日得亥卯未局，柱中须有亥字带印为入格，若无亥有卯，止是木之本气，却要见金土为贵，既无亥字，又无金土，则木不秀不实，难以言贵。

如甲寅日有亥，时见丁卯劫财、阳刃、伤官，虽贵不全合格。

诗曰：

甲乙日生亥卯未，局全曲直须荣贵，柱中无亥宜土金，自是生来享福地。

又曰：

三命通会。

卷六甲乙生人寅卯辰，又名仁寿两堪评，亥卯未全嫌白帝，若逢坎位必身荣。

