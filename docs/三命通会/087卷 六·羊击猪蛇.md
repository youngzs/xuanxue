《三命通会》卷 六·羊击猪蛇

此格乃辛未、癸未二日，以二三未字合起亥字，冲出巳中丙戊为辛癸之官，柱有酉丑一字合住贵气为妙，怕填实冲刑。

如甲戌、辛未、癸未、癸丑，庚申、癸未、辛未、乙未，二命合格，俱贵。

诗曰：羊击猪蛇格最强，日逢辛癸未相当，柱中再逢酉申字，合禄无伤入庙堂。

以上诸格，须柱中无财官方用，有则不取。

