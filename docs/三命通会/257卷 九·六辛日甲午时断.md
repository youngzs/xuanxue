《三命通会》卷 九·六辛日甲午时断

六辛日逢甲午时，暗鬼枭神真可畏；

若无倚托反劳生，莫道六辛逢马贵。

辛日甲午时，鬼旺身衰。

辛用丁为鬼，己为倒食，甲为财。

甲午木死则神无气，丁己健旺，虽见午为天乙贵，平生反复；纵通旺气，亦贵不永。

若生火土月，西方运，贵。

辛丑日甲午时，未申年月，四柱有利害，虽富寿夭。

通金，虽贵不永。

辛卯目甲午时，卯月，武贵。

寅戌，破祖；不然，残夭。

巳午七、八品贵。

运同。

辛巳日甲午时，平。

寅午戌，官旺，吉。

申子辰、平常。

卯戌年，官印双全，公候。

辛未日甲午时，申子辰，偏官有制，吉。

丑戌，方面。

未月。

贵。

辛酉日甲午时，春，财旺；夏，官贵，俱吉。

秋，身强，虽富不永，冬，平常。

辛亥日甲午时，亥子年月，金水氵亟秀，文学堪夸。

辰戌丑未、杂气财官，贵显。

六辛日干时甲午，财神无气不相当；春生木旺财官运，一路滔滔姓字香。

辛日时临甲午，妻财无气身衰。

干强火旺为鬼胎，火重金柔炼坏。

最忌用神伤损，金沈海底生灾。

无刑无破称心怀，贵重光明广大。

