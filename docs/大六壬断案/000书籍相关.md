《大六壬断案》书籍相关

作者简介：邵彦和先生，宋人也。据其自占动静一数而推之，生于英宗治平二年乙巳，殁于高宗绍兴三年癸丑，似浙江之太末人，按断语中有云，日后动于东北，近二百里，果辛亥年十月过婺州，自乡里行一百八十里，然则在婺州之西南方也。婺州西南，一百八十里，是为太末。人云壬子年过严洲，自乡中东北过西北，然则在严洲之东南方也。严洲东南，亦太末也。先生精于六壬，占无不中，且言忠教孝，规过劝善，各因人而施，是知为年高德劭之耆英，非徒以六壬见长也。

所存断案，盖及门诸子所编，委曲详明，以诏后之学者，奈历年既久，率多散逸，缘后人各凭己见，互有去取于其间，于是原本渺不可得矣。尝读凌福之先生毕法赋序，知在理宗宝庆以前，已有将先生之案，分析措辞，而兴贩利者，何况由南宋至今，历六百七十余年之久哉！

 余自弱冠之前爱习，凡见先生断案，便录而珍藏之，三十年来，仅得五本，其一为前明万历年间，梦醒头陀所钞，附于捷要一书中者也，二则口鉴中之注也，三则前知书中所引者也，四则方仰松先生所购于武林者也。方仰松先生自记云，干隆五十一年三月初二日，余游武林，遍求六壬书，于市中无有可观者，最后得此册于肆中，缺其首尾不全，然其古者之官衔，皆南宋时衔，元明以后所无，知为宋人之遗书也，其断验神妙，出诸家之上，真六壬中之秘本，书虽不全，然举隅三反，所得为不少矣。

其五则宋人原书，仅有己酉年元旦起，至六月十六日止一册也。凡兹五本，多寡不齐，语句亦异，乃细心考订，择其理长者，分类编之，共得二百一十六数。天时三，宅墓三十九，前程仕进五十八，终身一十六，流年二，婚姻三，胎产子息七，财产一十二，一课二事各断式三，交易二，出行访谒七，行人音信六，疾病一十七，六畜九，亡盗一十四，官讼一十二，杂占六。以为六壬之矜式，然先生享年将及古稀，断案讵止于此，此固据余之所见也，倘有同志君子，惠余之所未见者焉，行将补成全璧，是则余之所厚望者矣。

邵彦和先生，宋人也。据其自占动静一数而推之，生于英宗治平二年乙巳，殁于高宗绍兴三年癸丑，似浙江之太末人。（按：断语中有云，日后动于东北，近二百里，果辛亥年十月过婺州，自乡里行一百八十里。然则在婺州之西南方也。婺州西南一百八十里，是为太末人。云壬子年过严州，自乡中东北过西北，然则在严州之东南方也。严州东南亦太末也。）先生精于六壬，占无不中，且言忠教孝，规过劝善，各因人而施，是知为年高德劭之耆英，非徒以六壬见长也。所存断案，盖及门诸子所编，委曲详明，以诏后之学者。奈历年既久，率多散逸，缘后人各凭己见，互有去取于其间，于是原本渺不可得矣。尝读凌福之先生《毕法赋》序，知在理宗宝庆以前已有将先生之案分析措辞而兴贩利者。何况由南宋至今，历六百七十余年之久哉？

余自弱冠之前爱习，凡见先生断案，便录而珍藏之，三十年来，仅得五本。其一为前明万历年间梦醒头陀所钞，附于捷要一书中也；一则《口鉴》中之注也；一则《前知书》中所引者也；一则方仰松先生所购于武林者也。方仰松先生自记云：乾隆五十一年三月初二日，余游武林，遍求六壬书，于市中无有可观者，最后得此册于肆中，缺其首尾不全，然其古者之官衔，元明以后所无，知为宋人之遗书也。其断验神妙，出语家之上。真六壬中之秘本，书虽不全，然举隅三反，所得为不少矣！其一则宋人原书，仅有己酉年元旦起至六月十六日止一册也。

凡兹五本，多寡不齐，语句亦异，乃细心考订，择其理长者，分类编次之，共得二百一十六数。天时三，宅墓三十九，前程仕进五十八，终身一十六，流年二，婚姻三，胎产子息七，财产一十二，一课二事各断式三，交易二，出行访谒七，行人音信六，病症一十七，六畜九，亡盗一十四，官讼一十二，杂占六。以为六壬之钤式。然先生享年将及古稀，讵止于此？此固据余之所见者也，倘有同志君子，惠余所未见者焉，行将补成全璧，是则余之所厚望者矣！

邵三翁癸亥生，四十六岁，占宅。戊申年八月辛巳日辰将亥时。

勾 合 朱 蛇

戌 亥 子 丑　　　后 空 勾 后　　 财 己卯 后

青酉　　　 寅贵　　卯 申 戌 卯　　 兄 　申 空 ◎

空申　　　 卯后　　辛 卯 巳 戌　　 父 丁丑 蛇 ⊙

未 午 巳 辰

虎 常 玄 阴

邵先生曰：此课乃妻为主，日去加辰，夫去脱妻，妻为长，夫反为少也。然汝之妻，本兄之妻，而汝得之，日后只得九年相守。第八年因作生地，与兄弟不足，生难得此地，而死不得葬也。目下主丧妻，缘是磨压东门，所以有再娶之患也。申为磨，中卯为压东门也。

辛以卯为妻，上见天后，妻为主。干又就支，反致勾留，上见勾陈故也。申加卯上作天空，申乃今日之同类，而加妻上，是兄之妻也。申同类为兄，加卯妻爻上，是为兄之妻。然不加申酉空亡，又作天空，必兄已亡过，遂有其妻，所以邵公敢开此口。若申不空，则不可乱断。末丑，辛之墓；加于同类之上，并蛇丑八数，是以八年因开生地，与兄弟不和，丑土生申金，乃生地也。九年死者，戌加巳，上五下四，共九数也。

