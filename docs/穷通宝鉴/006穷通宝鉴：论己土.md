穷通宝鉴：论己土

正月己土：正月己土，田园犹冻，盖因腊气未除，余寒未退，故丙为尊，得丙照暖，万物自生，忌见壬水，反为己病，何也，壬乃江湖之水，湖水一发，则田园洗荡，变为沙土，而根苗尽没矣，须戊作堤，以保园圃，壬多要见戊制，有戊出干者，定主玉堂金马，若乏制戊，必属平常。

或一派甲木，有庚出干，加以癸丙齐透，配得中和，亦名利双全。

即丙生寅月，庚透天干，亦有俊秀。

若甲多无庚，残疾废人，宜用丁泄。

或一派火，即不见水无碍，何也，正月己土湿，必丙燥暖，反主厚禄，加一癸透，科甲自然，戊透，反作常人。

或一派戊土，有甲出制，又主荣显，如见乙出，虽多不能疏土，且乙多者奸诈小人。

用丙者，木妻，火子。

二月己土：二月己土，阳气渐升，虽禾稼未成，万物出土，田园未展，先取甲木疏之，忌合，次取癸水润之，甲癸出干，定主科甲，加以一丙出透，势压百僚，一见壬水，微末官职。

或见庚制甲，壬水出干，比劫重重，此必俗子，丙透犹有小富，丙藏衣禄无亏。

或支成木局，庚透富贵，若柱多乙木，乙又屈庚，庚必输情於乙，不能扫邪於正，此必狡诈之徒，运入东南，恐有不测，当用丁泄之，有丁者，小人而已，不致无良。

无比印，从杀者贵。

若柱中无甲丙癸者，皆下格，妻子用神仝前。

时日月年　时日月年

庚己乙癸　乙己乙癸

午巳卯卯　丑巳卯卯

三月己土：三月己土，正栽培禾稼之时，先丙後癸，土暖而润，随用甲疏，三者俱透天干，必官居黄阁，或三者透一，科甲定然，但要得地，郤以庚金为病。

或有丙甲无癸，亦可致富，但不贵显，或有癸而无甲丙，亦有衣衿，或有丙癸无甲，亦系才人，丙癸全无，流俗之辈。

或一片乙木，无金制伏，贫而且夭也，妻子仝前。

时日月年　时日月年　时日月年

丙己甲壬　甲己壬辛　壬己甲壬

寅卯辰子　子巳辰未　申卯辰子三夏己土：三夏己土，杂气才官，禾稼在田，最喜甘沛，取癸为要，次用丙火，夏无太阳，禾稼不长，故无癸曰旱田，无丙曰孤阴。

或丙癸两透，又加辛金生癸，此富贵之格，名水火既济，鼎甲之人，郤忌戊癸化合。

或有丙无癸，有壬亦可，但不大发。

或一丙火烈土，加以丁火制辛，癸水无根，如七八月之间旱，则苗槁矣，此命孤苦零丁，或有甲木，又见丙火重重，无济水解炎，亦孤贫到老。

如有壬水，又见庚辛，此又不作孤看，但恐目疾，心肾肝脏之灾，若壬水有根，辛金得地，又非此而论，或壬癸并出，破火润土，此人聪颖特达，富中取贵，又转祸为福也。

用癸者，金妻，水子，用丙者，木妻，火子。

时日月年　时日月年

戊己己己　辛己辛乙

辰巳巳巳　未巳巳巳

时日月年　时日月年

庚己辛乙　乙己癸丙

午巳巳丑　亥亥巳申三秋己土：三秋己土，万物收藏之际，外虚内实，寒气渐升，须丙火温之，癸水润之，不特此也，且癸能泄金，丙能制金，补土精神，则秋生之物咸茂矣，癸先丙後。

丙癸两透，雁塔题名，或无癸，有两丙透者，异途显达，或武职权高，或有丙火，不见壬癸，为假道斯文，终无诚实，或有壬癸无丙者，衣食充足，才能而已。

或支成金局，癸透有根，此人家畜万缗，富中取贵。

或支四库，甲透者富，乏甲者孤贫，或甲出无癸乏金，积德可全科甲，或会火局，无水救，乃大奸大恶之徒。

或丙透癸藏，遇金颇有选援，加一壬辅，富贵慷慨，有贤声，见戊透者，主遭凶厄且贫。

八月支成金局，无丙丁出救，此人零丁孤苦，如得丙透丁藏，生己元神，此人名魁天下，五福完人。

总之三秋己土，先癸後丙，取辛辅癸，九月土盛，宜甲木疏之，余皆酌用。

时日月年　时日月年

壬己癸甲　壬己甲己

申未酉寅　申丑戌巳

勾陈全备润下，劳碌奔波之客，土凝水竭，离乡背井之流。

勾陈得位会才官，无冲无破必然端，甲子北方寅卯木，管教环拱戴金冠，戊己喜亥卯未为官，申子辰为才，忌刑冲杀害。

三冬己土：三冬己土，湿泥寒冻，非丙暖不生，取丙为尊，甲木参酌，戊土癸水不用，惟初冬壬旺，取戊制之，余皆用丙丁，但丁不能解冻除寒，不能大济。

或干透一丙，支藏一丙，如以甲透，科甲有准，即藏丙无制，亦主衣衿。

或多壬水，得戊透制之，此命安然富中取贵，不见戊土，富屋贫人，凡三冬己土，见壬水出干，为水浸湖田，此人孤苦，若见火不孤，见土不贫。

或一派癸，不见比劫，此为从才，反主富贵，虽不科甲，恩诰有之，若见比争，平常人物，妻子主事，从才者，木妻，火子。

或一派戊己，取甲制之，甲透者富贵。

或一片辛庚，须用丙火，还须丁火为助，丙藏，富贵奇特之命。

时日月年　时日月年

甲己癸壬　己己癸壬

戌丑丑申　巳卯丑子己土喜用提要 寅月 取丙解寒,忌见壬水,如水多,须以土为佐。

土多用甲,甲多用庚。

卯月 用甲忌与己土合化,次用癸水润之。

辰月 先丙后癸,土暖而润,随用甲疏。

巳月 调候不能无癸,土润不能无丙。

午月 调候不能无癸,土润不能无丙。

未月 调候不能无癸,土润不能无丙。

申月 丙火温土,癸水润土。

七月庚金司令,丙能制金,癸能泄金。

酉月 取辛辅癸。

戌月 九月土盛,宜甲木疏之,次用丙癸。

亥月 三冬己土,非丙暖不生。

初冬壬旺,取戊土制之,土多,取甲木疏之。

子月 三冬己土,非丙暖不生。

壬水太旺,取戊土制之,土多,取甲木疏之。

丑月 三冬己土,非丙暖不生。

壬水太旺,取戊土制之,土多,取甲木疏之。

