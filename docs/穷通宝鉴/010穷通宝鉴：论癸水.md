穷通宝鉴：论癸水

正月癸水：正月癸水，值三阳之後，雨露之精，其性至柔，先用辛金，生癸水之源，次用丙火照暖，名阴阳和合，万物发生，辛丙两透，金榜有名。

或支成火局，辛金受伤，有壬出救者，富贵，无壬者，贫穷，或丙出天干，辛在酉丑，亦有衣衿，若辛丙皆无，贫寒下格，或辛透丙藏，恩荣之造，丙辛在柱，以富得官。

或戊透月上，坐辰时，不见比劫，丙丁出干，此为化合，定主腰金，见刑冲，则否。

或支成水局，宜有丙透，无壬者，衣禄不少，若见丙火重重，又作贵推。

正月癸水，辛金为主，庚金次之，丙亦可少，若无庚辛，虽有丙火，无用之人，或火多土多，残疾不免。

用辛者，土妻金子。

二月癸水：二月葵水，不刚不柔，乙木司令，泄弱元神，专用庚金为用，辛金次之，庚辛俱透，无丁出干者，贵由科甲，无庚辛者常人。

或庚透辛藏，荣封有准，庚藏辛透，亦有衣衿，庚辛两藏，富中取贵，或刀笔扬名，或庚辛重见，有己丁出干者亦贵。

或支成木局，月时又见木者，为泄水太过，定主贫困多灾，即运入西方，亦属无用。

时日月年　时日月年　时日月年

癸癸癸丁　癸癸癸丁　庚癸己庚

丑亥卯未　丑卯卯亥　申酉卯子三月癸水：三月癸水，要分清明谷雨，清明後，火气未炽，专用丙火，为阴阳合谐，谷雨後，虽用丙火，尚宜辛甲佐之，如辛卯，壬辰，癸未，丙辰，生上半月，用丙火，显达，生下半月，必无伤辛金癸水，方妙，然丙亦不可少，用丙，木妻水子。

三月癸水，从化者多，得化者荣禄，不化者平常。

或支成水局，又见己土，无木，乃假杀格，有甲出者，常人。

或支坐四库，又得甲透，可谓显达名扬，无甲者僧道孤苦。

或支成木局，无金，名伤官生才格，主聪明博学，衣禄充饶。

三月癸水，辛甲皆酌用，下半月，土妻金子。

时日月年　时日月年

辛癸甲丁　甲癸壬丙

酉亥辰酉　寅巳辰寅

时日月年　时日月年

辛癸丙戊　丙癸壬丙

酉丑辰午　辰丑辰寅四月癸水：四月癸水，喜辛金为用，无辛用庚，若辛高透，不见丁火，加以壬透，主科名荣贵，声播四夷，若有丁破格，贫无立锥，有壬可免，辛藏无丁，贡监衣衿。

或一派火土乏辛，即有巳庚，亦不能生水，又无比肩羊刃，必至熬乾癸水，损日无疑，艾壬两透，泄制火土，名劫印化晋，极贵之造，有丁见干者，则否，如有庚无壬，亦无丁破金者，堪入儒林，有庚无辛者，异路功名，总之四月癸水，专用辛金方妙。

五月癸水：五月癸水，至弱无根，必须庚辛为生身之本，但丁火司权，金难敌火，安能滋养癸水，宜见比劫，方得辛金之用，五月癸水，庚辛壬参酌并用可也。

如庚辛透干，又见壬癸者，定主锺鼎名家，或有金透，支见申子辰者，亦主金榜挂名，或无水出干，支只一水，虽有庚辛，一富之造，故曰，水源会，富重贵轻，又曰，金水会夏天，富贵永无边，运行火土地，快乐似神仙。

或支成炎局，无壬出干，定主僧道，或二壬一庚同透，衣锦腰金。

或一派己土，无甲出制，此作从杀而论，又主大贵，凡从杀者，切不可破格方吉。

六月癸水：六月癸水，有上下月之分，下半月庚辛有气，上半月庚辛休囚，凡六癸日，多不验者，何也，俗士不知此理，因未中有乙巳同宫，破而不破，故癸水不能从杀，所以专用庚辛，如上半月金神衰弱，火气炎烈，宜比劫助身，可云富贵，与五月一理，下半月庚辛有气，即无比劫亦可，又忌丁透，即丁在支亦不吉，其生克制化，与五月略同。

时日月年　时日月年

庚癸癸乙　丙癸辛己

申未未酉　辰未未未

七月癸水：七月癸水，正母旺子相之时，癸虽死申，殊不知申中有庚生之，名死处逢生，弱中复强，即运行西北，亦不死也，但庚司令，刚锐极矣，必取丁火为用，或丁透有甲，名有焰之火，必主科甲，或丁透无甲，又无壬癸，即有一二庚金，亦有生监，有二丁更妙，或金多乏丁制者，贫困之人。

或一丁坐午，名独才格，主金玉满堂，富中取贵，若在未戌，则是常人，或柱见二戌二未，又得丙丁藏支，干见甲出，无水，亦作富贵而推。

时日月年　时日月年　时日月年

甲癸戊丁　乙癸庚戊　辛癸丙辛

寅卯申酉　卯未申午　酉酉申酉

八月癸水：八月癸水，辛金虚灵，非顽金可比，正金白水清，故取辛金为用，丙火佐之，名水暖金温，如丙与辛隔位同透，主科甲功名，或丙透辛藏，一榜之士，或土多克水，生意中心，八月癸水，丙辛怕用。

时日月年　时日月年

丙癸乙庚　癸癸丁辛

辰亥酉寅　亥巳酉酉

九月癸水：九月癸水，失令无根，戊土司权，克制太过，专用辛金发水之源，要比肩滋甲制戊方妙。

或辛甲两透，支见子癸，定主平步青云，或癸甲两透，富贵成名，或有甲辛无癸者，亦有恩封，或有甲癸无辛者，富大贵小，有甲无癸辛者，常人，二者俱无，贫贱之格。

或有甲见壬者，颇许衣衿。

九月癸水，辛甲并用。

时日月年　时日月年

甲癸丙癸　癸癸庚壬

寅卯戌亥　亥丑戌辰

十月癸水：十月癸水，旺中有弱，何也，因亥摇木，泄散元神，宜用庚辛为妙，得庚辛两透，不见丁伤者，功名有准。

或支成木局，有丁出干，为木旺火相，制住庚辛不生水，必主清寒，或成木局，干见丙丁，异路之荣。

或一派壬水，不见戊制，名冬水汪洋，奔波到老，若得戊透，清贵堪夸。

或一派庚辛，得丁出制，主名利双全，若不见丁，又主贫薄。

或四柱火多，名才多身弱，富屋贫人。

时日月年　时日月年

癸癸癸癸　壬癸辛壬

亥丑亥卯　子亥亥申

十一月癸水：十一月癸水，值冰冻之时，金水无交欢之象，专用丙火解冻，庶不致成冰，又要辛金滋扶，无丙有辛，不妙，凡冬季癸水，有丙透解冻，则金温水暖，两两相生，要不见壬透，自然登科及第，紫诰金章。

或一派壬水，无丙出干，寒困之士，一派癸水，孤贱之流，或支成水局，得丙火重出干者，又主蟒袍玉带之荣。

或支成金局，丙火无踪者，芒鞋革履之流。

如辛年，丙月，癸日，有火者，主恩荣宠锡，绕膝芝兰，无火者，损资得贵，位重当朝。

或一派戊己，名杀重身轻，非贫即夭。

用火者，木妻火子，用辛者，土妻金子。

十二月癸水：十二月癸水，寒极成冰，万物不能舒泰，宜丙火解冻，或丙透年时，加以壬透，支中多戊，名水辅阳光，主显达名臣，无戊者，异途之职，若有丙无壬，黉门之客，有壬无丙，戊又出干者，皂隶之流。

或支见子丑，比肩出干，即有丙透，不能解冻，此属平常，或无癸水，有辛与合，亦不为美，有丁出，颇吉。

或一片癸己会党，年透丁火，名雪後灯光，夜生者贵，日生者否，若无丁火，又主孤贫。

或支成水局，无丙者，四海为家，一生劳苦。

或支成火局，有庚辛透者，衣食充足，无金出，孤苦零丁。

或支成金局，丙透得地，名金温水暖，彼此相生，定许光大门闾，声驰翰苑，乏丙者，即文章骇世，总为孙山。

或支成木局，泄水太过，主残病呻吟，得金出干辅救，技艺之流。

凡冬月用丙，须丙火得地方妙，不然，即重重丙火出干，安能轻许富贵哉。

癸水喜用提要 寅月 用辛生癸水为源，无辛用庚。

丙不可少。

卯月 乙木司令，专用庚金，辛金为次。

辰月 上半月专用丙火，下半月虽用丙火，辛甲为佐。

巳月 无辛用庚。

忌丁破格，有壬可免。

午月 庚辛为生身之本，但丁火司权，金难敌火，宜兼有比劫，方得庚辛之用。

未月 上半月金神衰弱，火气炎热，宜比劫帮身，同五月。

下半月无比劫亦可。

申月 庚金得禄，必丁火制金为用，丁火以通根午戌未为妙。

酉月 辛金为用，丙火佐之，名水暖金温，须隔位同透为妙。

戌月 专用辛金，忌戊土，要比劫兹甲制戊方妙。

亥月 亥中甲木长生，泄散元神，宜用庚辛。

水多用戊，金多用丁。

子月 丙火解冻，辛金滋扶。

丑月 丙火解冻，通根寅巳午未戌方妙。

支成金局，要丙透得地。

支成火局，又宜用庚辛。

