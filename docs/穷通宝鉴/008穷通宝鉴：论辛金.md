穷通宝鉴：论辛金

正月辛金：正月辛金，阳气舒而寒未除，不知正月建寅，中有长生之丙，解去寒气，忌甲木司权，辛金失令，取己土为身之本，欲得辛金发现，全赖壬水之功，己壬两透，支见庚制甲，科甲定然，或己土透干，支中有甲，异路恩荣，或己土不全，号曰君臣失势，富贵难全，或有丙火出干，亦主武学，或见壬，无己庚者，贫贱之徒。

或支成火局，即壬水出干，不克己土，亦寻常之人，或庚壬两透，破局制火，必为显达之人。

或支成水局，不见丙火，名为金弱沉寒，平常之士，书曰金水性寒寒到底，凄凉难免少年忧，得丙透照暖，反主富贵。

故正月辛金，先己後壬，己为君，庚为佐，如用丙火须参看，用己，火妻土子，用壬，金妻水子。

辛金珠玉，最怕红炉，辛逢卯日，子时，名曰朝阳。

时日月年

己辛庚丙

丑酉寅辰

二月辛金：二月辛金，阳和之际，壬水为尊，见戊己为病，得甲制伏，则辛金不致埋没，壬水不致混浊，合此者必身入玉堂，故二月庚金，有壬甲透者贵显，不则，乡绅，或壬坐亥支，不见土出，可能入芥，家亦小康，得申中之壬者，异途名望，无壬者常人，其生克之理，与正月辛金皆同。

或壬戊透，甲不出干，此为病不遇药，平常之人，得乙破戊，颇有衣衿，但假名假利，刻薄乖张。

或一派壬水汪洋，名金水淘洗太过，不得中和，略有衣食，全无作为，如壬水重重，得戊反吉。

或支成木局，泄尽壬水，有庚富贵，无庚平人。

或支成火局，名官印相争，金水两伤，下流之格，得二壬出制，富贵反奇。

辛金生於春季，一派壬水，而无丙水，即能显达，家无宿舂，得壬丙齐透，方许大富大贵。

时日月年　时日月年

甲辛己乙　丙辛己乙

午酉卯卯　申卯卯酉

时日月年　时日月年　时日月年

己辛丁己　己辛丁甲　壬辛癸壬

亥巳卯未　亥未卯午　辰卯卯子

三月辛金：三月辛金，戊土司令，辛承正气，母旺子相，先壬後甲，壬甲两透，富贵必然，壬透甲藏，廪贡不失，甲透壬藏，富贵可云，壬甲皆无，平常之格。

所忌者丙贪合也，如月时皆丙，名为争合，主慷慨风流，交四海，若癸出干制丙，可许采芹，或支坐亥子之乡，支又见申，即非玉堂，亦必高增禄位，若戊出干制水，不见甲乙，清闲之人。

又或支见四库，名土厚埋金，不见甲制，愚顽之辈。

或四柱火多，无水制伏，名火土杂乱，主作缁衣，见癸可解。

或比劫重重，壬癸浅弱，主夭，有甲出干，则贵，然无庚制方妙。

四月辛金：四月辛金，时道首夏，忌丙火之燥烈，喜壬水之洗淘，支成金局，水透出干，有木制戊，名一清澈底，科甲功名，癸透壬藏，富真贵假，若壬癸皆藏，戊己亦藏，略富，若壬癸俱无，反见火出，必主鳏独。

或支成火局，有制者吉，无制者凶，凡火旺无水，取土泄之。

若壬水藏亥，戊不出干，亦主上达，有戊常人，有一甲透，衣禄可求，若有甲无壬癸者，富贵虚浮，所谓羊质虎皮是也。

壬，癸，甲，三者全无，又不合格，斯为下品。

时日月年

乙辛辛乙

未亥巳未五月辛金：五月辛金，丁火司权，辛金失令，阴柔之极，不宜煆炼，须己壬兼用，何也，己为泥沙，壬为湖海，己无壬不湿，辛无己不生，故壬己并用，无壬，癸亦可用，但癸力小，或支成火局，即重见癸出，亦不济，得壬透破火方可，必主生员，若无壬，癸见戊，虽有午宫己土，燥泥成灰，金必煆熔，反遭埋没，必为僧道，有一二重比肩，不致孤独。

五月辛金，壬，癸，己，三者皆用。

或壬己两透，支见癸水，不冲，定主显达，即己藏支，亦有廪贡，或无壬有己，须得异途，或癸出有庚，必主衣锦，叨受恩荣，若水土多者，见甲方妙。

庚辛生於夏月，要壬癸得地，若木多火多，不见金水，逢金水运必败。

时日月年

壬辛甲丙

辰亥午子六月辛金：六月辛金，己土当权，辅助太多，恐掩金光，先用壬水，取庚佐之，壬庚两透，科甲功名，即不出干，藏支得所，亦有荣华，但忌戊出，得甲制之，方吉，甲须隔位，恐贪己合，反掩金光，又寒壬水之流，下贱之格，又忌庚出制甲，或只有未中一己，见子壬水，又为湿泥，不可见甲，甲出，反作平人，总以一壬一己，见庚无甲，方妙，与五月用己壬同。

或丁乙出干，又有庚壬者，显贵，无壬者，否，或支成木局，得壬透，又有庚金发水之源，可云富贵。

时日月年　时日月年

甲辛丁壬　丁辛辛甲

午丑未辰　酉未未寅

七月辛金：七月辛金，值庚司令，不旺自旺，且壬水居申，四柱不见戊土，胎元戊藏申内，为壬岸，人命得此，为官清正，但不富耳。

或有土无甲，为有病无药，常人，有甲者，衣衿可望。

或四柱金多，宜水泄之，若一金水，得一戊土，反为辛用，又宜甲制，自然富贵。

或干支水多，重见戊土，逢生得位，福寿之造。

七月辛金，壬不在多，故书曰，水浅金多，号曰体全之象，壬水为尊，甲戊酌用可也，癸水不可为用。

时日月年

癸辛壬甲

巳卯申午

八月辛金：八月辛金，当权得令，旺之极矣，专用壬水淘洗，故云金见水以流通，如见戊己，则生扶太过，故以土为病，见甲制土，方妙，无戊，不宜用甲。

或四柱一点壬水，甲多泄水，此为用神无力，奸诈之徒，得庚制者，反主仁义，或三点辛金，一重壬水，多见甲木，有庚透者，主大富贵，不见丁为美，若见一丁，此人风雅清高，衣食饶裕而已。

或一二比肩，壬甲皆一，无庚出干，亦有恩荣。

若二三比肩，一点壬水，戊土多见，此为土厚埋金，此人愚懦，见一甲出，必为创立之人。

或一派辛金，一位壬水，无庚杂乱，又主富中取贵。

或一派壬水泄金，无戊出制，为沙水同流，主奔波贫苦，若得支见一戊止流，其人颇有才略，艺术过人。

或支成金局，干见比肩，无壬淘洗，此宜用丁，无丁必主凶顽无赖，若得一壬高透，以泄群金，又名一清到底，定有治国之材。

或支成金局，戊己透干，壬透无火，名白虎格，运行西北，富贵大显，子息艰难，或透丙火，虽有壬出，亦属平庸。

或一二辛金，一派己土，定为僧道，或干透己土，支见庚甲，一生安闲。

或一派乙木，不见庚壬，为才多身弱，一见庚制，富贵可期。

金生秋月土重，贫无寸铁，六辛日透戊子时，运喜西方，阴若朝阳，切忌丙丁离位，庚辛局全巳酉丑，位重权高。 

时日月年　时日月年　时日月年

己辛癸己　丙辛己丁　壬辛己丁

亥未酉酉　申酉酉酉　辰亥酉卯

九月辛金：九月辛金，成土司令，母旺子相，须甲疏土，壬泄旺金，先壬後甲，壬甲两透，桃洞之仙，或壬透甲藏，又见者，平人，甲透，壬藏，戊在支内，异途之仕。

或辛日甲月，壬水在支，有庚自能去浊留清，秋闻一榜，若戊戌月，即有甲在支亦否。

总之土太多，甲不出干，莫问功名，一壬出，洗土助甲，虽不发达，富而可求。

或土多无壬甲，时月多透丙辛者，略贵，加以辰字在支，则荣显莫及。

或木多土厚，无水者常人，或干上重见癸水，虽无淘洗之功，颇有清金之用，此命主富，辛苦。

或己透无壬有癸，亦能滋生金力，衣衿之贵，但恐己多，不免浊富。

九月辛金，火土为病，水木为药。

时日月年　时日月年　时日月年

壬辛戊丙　戊辛壬戊　丁辛戊丙

辰未戌戌　子酉戌戌　酉未戌戌

十月辛金：十月辛金，时值小阳，阳渐升，寒气将降，先用壬水，次取丙火，壬丙两透，金榜题名，何也，盖辛金有壬水丙火，名金白水清，又在亥月故发。

丙透壬藏，采芹之造，丙藏壬透，富有千金，壬丙在支，聪明之士。

戊壬存柱，积蓄之人，或壬多无戊，名辛水汪洋，反成贫贱，戊多壬少，又主成名。

或甲多戊少，因艺术而蓄金。

若己多有戊，壬水被困，金被埋，不过诚实之人，或壬癸多无戊丙者，劳碌辛苦，十月辛金，先壬後丙，余皆参用。

十一月辛金：十一月辛金，癸水司令，为寒冬雨露，切忌癸出冻金，而困丙火，壬丙两透，不见戊癸，衣锦腰金，即壬藏丙透，一榜堪图。

或壬多有戊，丙甲出干者，青云之客，若壬多无戊丙者，泄金太过，定主寒儒，或壬多，甲乙重重，无丙火者，贫寒。

或支成水局，癸水出干，有二戊制者，富贵恩荣，无戊者常人。

或支见亥子丑，干出比劫，无丙，名润下格，富贵双全，运喜西北，若无庚辛，又出甲乙，无戊丙者，必主僧道。

或支成木局，有丁出干，又见戊者，功名特达，冬月辛金，须丙温暖，方妙。

十二月辛金：十二月辛金，寒冻之极，先丙後壬，炳不能解冻，无壬不能洗淘，丙壬两透，金马玉堂之客，壬丙俱藏，游庠食　之人，有丙无壬，富真贵假，有壬乏丙，贱而且贫，或丙多，无壬，有癸，市中贸易之流。

或水多，有戊己出干，又有丙丁，必主衣食充盈，一生安乐，十二月辛金，丙先壬後，戊己次之。

时日月年　时日月年

戊辛己乙　戊辛癸丁

子丑丑丑　子卯丑丑　时日月年　时日月年

丁辛己乙　己辛丁甲

酉未丑卯　亥卯丑申辛金喜用提要 寅月 辛金失令,取己土为生身之本,欲得辛金发用,全赖壬水之功。

壬己并用,以庚为助。

卯月 壬水为尊,见戊己为病,须甲制伏。

辰月 若见丙火合辛,须有癸制丙。

支见亥子申,为贵。

巳月 壬水淘洗,兼有调候之用,更有甲木制戊,一清彻底。

午月 己无壬不湿,辛无己不生,故壬己并用,无壬用癸。

未月 先用壬水,取庚为佐,忌戊出,得甲制之,方吉。

申月 壬水为尊,甲戊酌用。

不可用癸水。

酉月 壬水淘洗,如见戊己,须甲制土。

支成金局,无壬,须用丁火。

戌月 九月辛金,火土为病,水木为用。

亥月 先壬后丙,名金白水清,余皆酌用。

子月 冬月辛金,不能缺丙火温暖,余皆酌用。

丑月 同上。

丙先壬后,戊己次之,总之丙火不可少也。

