穷通宝鉴：论丁火

三春丁火正月丁火：正月丁火，甲木当权，乃为母旺，非庚不能劈甲，何以引丁，姑用庚金。

或一派甲木，无庚制之，非贫即夭。

或只一甲木、多见乙木者，必离之客，焉问妻儿。

或见甲乙，生庚子时，又主妻甲子早，宜可采芹。

得壬化木，弱极复生，合此必主大贵，但此化合，反以不见庚破格为妙。

或有庚金壬癸，得己出干制之，此命不由科甲，亦有异途。

或一派壬癸，不得寅时，又无庚金，必主穷困。

或丁年、壬月、丁日、壬时，男主大贵，女则不宜，此格以土为妻、金为子，但子女艰难，女命合此，淫贱，刑夫克子。

或支火局，无滴水解炎，僧道之命，见甲出略可，总不可无水，水多亦不宜。

时日月年　时日月年

壬丁戊庚　癸丁庚辛

寅未寅辰　卯酉寅卯

二月丁火：二月丁火，湿乙伤丁，先庚後甲，非不能去乙，非甲不能引丁。

庚甲两透，科甲定然，庚透甲藏，亦有生贡，甲透庚藏，异路功名。

或庚乙俱透，庚必输情於乙，未免贪合，运行金水，一贫彻骨。

或庚透乙藏，则不能贪合，乙反引丁，即用乙亦无害．运入木火之乡，自然富贵，用乙者水妻木子。

若尽是乙木，不见一甲，此人富贵不久，因贪致祸，弄巧反拙，且不能承先人之业。

或支成木局，有庚透、主清贵，不见庚者、常人，二月乙木司权，必须有庚，有乙无庚，主贫苦无依，用庚者、土妻金子。

得印旺杀高，大富大贵。

或一派水，无一戊制，主贫苦无依。

或乙少癸多，有戊去制，反吉。

用土者、火妻土子。

时日月年　时日月年　时日月年

丁丁乙戊　庚丁癸丁　甲丁己庚

未巳卯子　子卯卯卯　辰丑卯辰三月丁火：三月丁火，戊土司令，泄弱丁气，先用甲木引丁制土，次看庚金，庚甲两透，定主科甲，或一藏一透，终非白丁。

或支成木局，取庚为先，得庚透，丁癸不透，亦有异路功名。

或支成水局，加以壬透，名杀重身轻，必夭折天年。

或遭凶死，或戊己两透，廊庙之客，若一甲破土，定是常人。

用甲者、水妻木子，用金者、土妻金子。

三夏丁火四月丁火：四月丁火乘旺，虽取甲引丁，必用庚劈甲，伐甲、方云木火通明，甲多、又取庚为先。

但四柱忌见癸水，癸水一见，泄庚、湿甲、伤丁，故以癸为病。

或癸水藏支，壬水出干制丙，不夺丁光，自是鴈塔题名，玉堂清贵。

或有庚无甲，戊透天干，此为伤官生才，又取戊为用，必主富贵，戊土出干，不见甲乙，又不见水，是伤官伤尽，八字清高，但不大贵，亦不大富，见水多木多，定是常人。

或四柱多丙，不见壬癸，夺了丁光，此人贫苦，或丁年、巳月、丁巳日、丙午时，一丙不夺二丁，即不颢达，亦名播四邻。

故书曰，丁火阴柔一烛灯，太阳相见夺光明，柱中若见甲木透，定许身安福自临。

时日月年　时日月年

乙丁己甲　乙丁癸辛

巳丑巳午　巳巳巳酉五月丁火：五月丁火，时归建禄，不宜乱用甲木。

遇年透隔位之壬，不贪丁合者，忠而且厚，或支成火局，干见火出，得庚壬两透者，科甲定然，土透制壬，常人。

即壬藏支中，亦非白丁，但要运行西北，方可发达，得一癸透，名独杀当权，出人头地。

若见寅辰亥卯字，化木生火，平常人物，丰衣足食，中年富，但刑克子息，劳而无功，或丙午月、丁未日、辛亥时，亥中有壬制丙，不致贫苦，若丙午时，则滴水难救炎火，必主僧道，若年支见子，虽不科甲，亦有衣衿。

若干支无火局，有水透干，须用甲木，又要庚劈甲方明，木火通明，主大富贵，或木少火多，焚其木性，不能光透九霄，荣华不久。

或生月是禄，支皆生旺合局，右以火出，无滴水解炎，乃身旺无依，孤贫之格，女必为尼，即运北地，反主凶危。

用壬者、金妻水子，用甲者、水妻木子。

时日月年　时日月年

戊丁壬庚　甲丁甲辛

申亥午午　辰未午巳

时日月年　时日月年　时日月年

甲丁戊癸　乙丁甲丙　癸丁甲丙

辰丑午卯　巳丑午寅　卯酉午子六月丁火：六月丁火，阴柔退气，但值三伏生寒，丁弱极矣，专取甲木，壬水次之。

若得甲出天干，支成木局，见亥中之壬，为木神有根，接引丁火，必然科甲，即不见木局，支见壬水，虽不大贵，亦有凌云之气，无庚不妙。

或支成水局，见水透干，则湿木性，不能引丁，必为平常人，有甲透、有才干。

有庚透，无刑伤，若无甲木，假名假利。

或年月日时，皆一派丁未之类，此为纯阴，终无大用。

用甲者、水妻木子。

时日月年　时日月年

丙丁丁丁　丁丁丁壬

午未未卯　未巳未子

三秋丁火七月丁火：七月丁火，退气柔弱，端用甲木，金虽乘旺司权，无伤丁之理，仍取庚劈甲，为引火之物，或借丙暖金晒甲，不虑丙夺丁光，凡两丙夹丁者，夏月忌之，余月不忌，但此格少年困苦刑克中年富贵，必要地支见水制丙，方妙。

三秋甲庚丙并用，仍分优劣，何也，七月甲丙，申中有庚，八月甲丙庚皆用，七八月或无甲木，乙亦可用，为枯草引灯，郤不离丙晒也，九月端用甲庚，大抵甲一庚，乙不离丙，其理极明，或见甲庚丙皆透，必主科甲，无甲用乙者，富贵皆小，且富而不贵者多。

或一重壬水，又多见癸水，必以戊土为制，自然富贵光辉。

或一派庚金，名才多身弱，主富屋贫人，妻多主事，或壬多泄庚，丁壬化杀，反成富贵，若庚多无壬，奔流下贱。

时日月年　时日月年

戊丁丙辛　戊丁丙辛

申丑申亥　申卯申亥

时日月年　时日月年

丙丁丙辛　丙丁甲庚

午酉申卯　午未申辰八九月丁火：或八月一派辛金，不见庚金，又无比劫，比弃命从才，富而且贵，虽不科甲，亦有异途，从才者水为妻，不克，有正偏，木为子，不刑。

或九月一派戊土，泄丁火之气，不见甲木，为伤官伤尽，非寻常可比，或甲木透出，为文书清贵，秋闱可夺，用甲者，庚不可少，水妻木子。

时日月年　时日月年

庚丁己壬　辛丁己丁

戌亥酉午　亥丑酉未　时日月年　时日月年

壬丁丙庚　丙丁甲己

寅未戌午　午卯戌亥三冬丁火十月丁火：三冬丁火微寒，端用庚甲，甲乃庚之良友，凡用甲木，庚不可少，无庚无甲，何能引丁，难云木火通明，冬丁有甲，不怕水多金多，可称上格，甲庚两透，科甲分明，见己则否，己多合甲，则为常人。

或一丙夺丁，必赖支内水救，若有支金发水之源，官拜乌台有准，金无癸水制丙，无用之徒，或有金无水，贫寒之士，有火无金，又主清高。

或时月二壬争合，取戊破之，有戊稍有富贵，无戊常人，设戊藏得所，不失衣衿。

或二丙夺丁，得年干有癸，支下带合，金水得所，亦必显达，纳粟奏名，必验。

时日月年　时日月年

辛丁癸癸　庚丁丁乙

亥亥亥亥　戌未亥卯　时日月年　时日月年

丁丁癸癸　癸丁丁庚

未丑亥丑　卯卯亥戌十一月丁火：或仲冬水多癸旺，金无比印，此作弃命从杀，亦有异途功名，见丁比出干，难合格局，常人，且主骨肉浮云，六亲流水，戊出破癸，颇有兄弟妻儿，此格用戊，火妻土子，用甲，水妻木子。

或四柱多丙丁，又用癸制火，用癸者金妻水子。

三冬丁火，甲木为尊，庚金佐之，戊癸权宜酌用可也。

时日月年　时日月年

甲丁己庚　甲丁己戊

辰酉丑午　辰未丑子　时日月年　时日月年

乙丁癸壬　甲丁辛辛

巳巳丑辰　辰卯丑卯丁火喜用提要 寅月 用庚金劈甲引丁。

卯月 以庚去乙,以甲引丁。

辰月 以甲木引丁制土,次看庚金。

木盛用庚,水盛用戊。

巳月 取甲引丁,甲多又取庚为先。

午月 火多以庚壬两透为贵。

无壬用癸,为独杀当权。

未月 以甲木化壬引丁为用,用甲不能无庚,取庚为佐。

申月 庚取劈甲,无甲用乙。

用丙暖金晒甲,无庚甲而用乙者,见丙为枯草引灯。

水旺用戊。

酉月 庚取劈甲,无甲用乙。

用丙暖金晒甲,无庚甲而用乙者,见丙为枯草引灯。

水旺用戊。

戌月 一派戊土无甲,为伤官尽。

亥月 庚金劈甲引丁,甲木为尊,庚金为佐。

戊癸权宜取用。

子月 庚金劈甲引丁,甲木为尊,庚金为佐。

戊癸权宜取用。

丑月 庚金劈甲引丁,甲木为尊,庚金为佐。

戊癸权宜取用。

